# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:16.207576
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷五十六
<pb:KR3j0076_WYG_056-1a>¶
欽定四庫全書¶
　義門讀書記卷五十六¶
　　　　　　　　　　翰林院侍讀學士何焯撰¶
　　杜工部集¶
宗武生日自從都邑語二句　宗武當日亦應有小杜¶
之目¶
人傳世上情　傳誦止屬世情不足自恃須勤苦以求¶
古作者精意乃不負堂構也¶
<pb:KR3j0076_WYG_056-1b>¶
熟精文選理　文選篇篇有理温柔敦厚作詩故具有¶
深藴妄人自不求精也¶
又示宗武覓句知新律　伏文章¶
試吟靑玉案二句　李善文選注玉案君所憑倚喻大¶
臣亦為天子所恃紫羅囊用謝安事注蔓引¶
假日從時飲二句　慈嚴具備¶
應須飽經術　起下¶
已似愛文章　綰上¶
<pb:KR3j0076_WYG_056-2a>¶
十五男兒志二句　許身比稷契立志躋㳺夏¶
熟食日示宗文宗武　熟食即寒食¶
消渇遊江漢　老病逺客也¶
羈栖尚甲兵　逢亂¶
松柏邙山路　祖禰¶
汝曹催我老　子孫　邙山注子羙先塋在洛按便下¶
襄陽向洛陽自注田園在洛¶
社日兩篇第二首　歡娛看絶塞　言看峽中之人自¶
<pb:KR3j0076_WYG_056-2b>¶
歡娛也¶
九日五首(闕一/首)第一首抱病起登江上臺　伏衰謝¶
殊方日落元猿哭　伏干戈¶
第二首但愧菊花開　即所謂潦倒新停濁酒盃暗出¶
更妙¶
茱萸賜朝士　收舊字¶
第三首野樹欹還倚　無花¶
秋砧醒却聞　無酒¶
<pb:KR3j0076_WYG_056-3a>¶
九日諸人集於林舊采黄花賸　非老翁所宜故黄花¶
俱成贅賸也¶
大歴二年九月三十日為客無時了　起句掀得起¶
悲秋向夕終　三十日¶
瘴餘䕫子國四句　不與故園同也　下二句言無秋¶
意北人逺客豈堪此風土乎所以尤可悲也¶
年年小揺落　年年收轉無時了　秋盡而小作揺落¶
也應悲秋¶
<pb:KR3j0076_WYG_056-3b>¶
不與故園同　應為客¶
十月一日有瘴非全歇二句　望冬甚難瘴仍未歇¶
舊俗自相歡　藏獨不歡一靣在内¶
孟冬破甘霜落爪二句　頂多事¶
暫喜息蛟螭　以暫喜反見無歡也¶
小至刺繡五紋添弱線二句　頂陽生¶
岸容待臘將舒栁二句　頂春又來¶
覽物　白詩之祖¶
<pb:KR3j0076_WYG_056-4a>¶
憶在潼關詩興多　伏高歌¶
巫峽忽如瞻華岳二句　伏形勝¶
舟中得病移衾枕二句　伏風上¶
愁(强戲為/吳體)江草日日喚愁生　言草又生而終不得歸¶
也　興渭水¶
巫峽泠泠非世情　興秦山¶
盤渦鷺浴底心性二句　乃樂子之無知意¶
書夢　亦吳體¶
<pb:KR3j0076_WYG_056-4b>¶
桃花氣暖眼自醉二句　頂晝分眠¶
故鄉門巷荆棘底二句　遇此只有愁眠但求一好夢¶
亦不可得耳　卽所謂不獨為夜短也¶
覽鏡呈柏中丞渭水流關内　身墮豺虎窟不能隨之¶
而去也¶
終南在日邉　帝都淪於犬羊徒望終南切日而吾君¶
不在也即含下一連¶
起晚堪從事　起晚謂不能晨入夜歸堪正自謂弗堪¶
<pb:KR3j0076_WYG_056-5a>¶
也言雖故人萬一憐我而我為䘮亂所摧衰謝如此難¶
以相助矣此自以身本王臣中丞戎帥崛起不肯輕就¶
幕府故託詞豫却之也婉約無㾗可以言矣¶
行遲更學仙　正足上意言除是學仙乃堪從事决言¶
其不能也¶
鏡中衰謝色　倒裝句¶
即事江中風浪雨㝠㝠　風雨指小人為亂者亦水深¶
雪雰之意¶
<pb:KR3j0076_WYG_056-5b>¶
悶　起句浮字起暗字¶
卷簾惟白水一連　伏滯字¶
猿㨗長難見一連　與滯反¶
有鏡巧催顔　此偏不滯所以悶也¶
戲作俳諧體遣悶二首第一首舊識能為態　能字有¶
味¶
第二首畬田費火聲　畬田今浙中即有之其人皆蠻¶
種謂之畬客¶
<pb:KR3j0076_WYG_056-6a>¶
得舍弟觀書自中都已逹江陵颯颯開啼眼　啼眼畏¶
風喜望却開也¶
喜觀即到復題短篇二首第一首巫峽千山暗　暗字¶
反映即字有力¶
病中吾見弟　是意外驚喜之詞猶及病中是即到也¶
來經戰伐新　代解其遲反醒喜其即到也¶
第二首待爾嗔烏鵲　以嗔襯喜¶
應論十年事二句　愈見即到之可喜¶
<pb:KR3j0076_WYG_056-6b>¶
舍弟觀歸藍田迎新婦送示兩篇第二首　後四句一¶
氣流出¶
第五弟豐獨在江左近三四載絶無消息覓使寄此二¶
首¶
第二首影著啼猿樹　承淹江漢¶
魂飄結蜃樓　思杭越¶
舍弟觀赴藍田取妻子到江陵喜寄三首第一首消息¶
真傳解我憂　但傳消息已解我憂况其逹也¶
<pb:KR3j0076_WYG_056-7a>¶
朱紱即當隨彩鷁　言我方當就汝也¶
第二首廵簷索共梅花笑　方云梅花笑三字隋煬帝¶
詩¶
冷橤疎枝半不禁　半不禁言似知人意不待春而發¶
也¶
第三首　真切濃至䕫州詩之極筆¶
卜築因同蔣詡徑二句　言但兄弟團圞便與故國不¶
異也¶
<pb:KR3j0076_WYG_056-7b>¶
江雨有懐鄭典設早晚來自楚王宫　以雨來映鄭之¶
不來¶
亂波分披已打岸　覆裝風字在内¶
寵光蕙葉與多碧　切春雨　寵光本光風轉蕙¶
王十五前閣㑹　更無難狀之景不化之事¶
陪柏中丞觀宴將士二首第一首極樂三軍士二句¶
言厚士如此士忘其死雖百戰不知為難也¶
醉客霑鸚鵡　陪字　鸚武杯也¶
<pb:KR3j0076_WYG_056-8a>¶
佳人指鳳凰　指鳳凰言相對而引之使前也¶
幾時來翠節　指中丞　幾時來言向者所未有也¶
第二首繡段裝簷額　排塲¶
金花貼鼔腰　樂器　方云庾信詩細&KR0034;纒鐘格園花¶
釘鼓床杜祖此¶
一夫先舞劍二句　奏技　以上四句層次冩出觀字¶
江樹城孤逺二句　此惜中丞在逺朝廷未及知也¶
漢朝頻選將二句　言頻聞選將不及中丞豈所用者¶
<pb:KR3j0076_WYG_056-8b>¶
乃不恤將士如霍去病之徒歟反應上極樂三軍士用¶
意甚深¶
七月一日題終明府水樓二首第一首高棟層軒已自¶
凉　水樓¶
秋風此日灑衣裳　七月¶
絶壁過雲開錦繡二句　雲過松鳴皆從秋風句生來¶
下句暗用陶隱居事㸃水字又切樓¶
看君宜着王喬履　從仙人好樓居帶下¶
<pb:KR3j0076_WYG_056-9a>¶
第二首宓子彈琴邑宰日　承攝令　以彈琴興奕棋¶
承家節操尚不冺　承次句¶
為政風流今在兹　應首句¶
楚江巫峽半雲雨　半雲雨言外亦見欲去不得也¶
淸簟疎簾看奕棋　又恰是七月即目　二句只略帶¶
水樓便如畫圖此為高手　舉座無一舊知一老莫為¶
酬和黙坐觀棋情味可知妙在寫來仍不見其敗興意¶
季秋蘓五弟纓江樓夜宴崔十三評事韋少府姪三首¶
<pb:KR3j0076_WYG_056-9b>¶
第一首老夫因酒病二句　言雖酒病不飲然猶堅坐¶
竟夕者重其有故鄉之情也¶
第二首高隨海上查　起下瞻字¶
百過落烏紗　仰瞻不已至於落㡌者屢也¶
九月一日過孟十二倉曹十四主簿兄弟秋覺追隨盡¶
　起忘年　經秋追隨九過其六故覺將盡也¶
過客相㝷　君望晚嵗刻酷學此　律中陶令¶
窮老真無事二句　含問吾廬¶
<pb:KR3j0076_WYG_056-10a>¶
地幽忘盥櫛四句　逼真僻居客至時¶
時聞繫舟楫　收過字¶
及此問吾廬　㝷字¶
簡吳郎司法雲石熒熒高葉曙二句　頂疎豁¶
又呈吳郎　二泉云公堂前有棗鄰婦得取以為食及¶
吳郎來居則婦不敢至而吳又編籬以斷往來故公賦¶
此囑之¶
祗縁恐懼轉須親　二泉云此婦心懐畏怯非反親之¶
<pb:KR3j0076_WYG_056-10b>¶
彼安得安心取之耶¶
即妨逺客雖多事二句　言原此婦之意因吳郎逺客¶
恐其見阻不來撲&KR0037;雖為多事緣吳郎之意編籬以别¶
嫌疑其意甚真真正也視公所處則欠委曲矣下句放¶
吳郎一步¶
已訴徴求貧到骨二句　言婦前日嘗訴官府徴求貧¶
已極矣時我正思天下兵戈若婦之困窮者甚衆為之¶
墮淚欲兼濟而不可得况此一人可不少濟之乎此二¶
<pb:KR3j0076_WYG_056-11a>¶
句亦倒用法¶
覃山人隠居南極老人自有星　山人非其人也¶
予見亂離不得已四句　我厭亂離而思處子未悟傾¶
覆而求出然何不問之已經歴者徒效周子之僕僕也¶
　第六句委婉曲折盖其人亦非碌碌乾没也伹惜其¶
不量時耳¶
柏學士茅屋　寫巖居深靜清曠更無塵雜經心到眼¶
也¶
<pb:KR3j0076_WYG_056-11b>¶
題柏大兄弟山居屋壁二首第一首　後四句言我滯¶
留江漢方為爾曹口講指畫庶幾後生復窺風騷㫖格¶
拔出朱門流俗之外也¶
第二首個個五花文　指兄弟¶
别崔潩因寄薛據孟雲卿(内弟潩赴/湖南幕職)　不害其為議論¶
為報欲論詩　謂干戈息而詩書復盛正濟時之成效¶
也¶
送李八秘書赴杜相公幕石出倒聼楓葉下　㸃染秋¶
<pb:KR3j0076_WYG_056-12a>¶
字　舟行石下葉墜石上故倒聽也¶
櫓揺背指菊花開　菊為石蔽舟過乃見故背指也¶
巫峽敝廬奉贈侍御四舅别之灃朗行李淹吾舅二句¶
　行李誅茅猶飲子懐君對法¶
靑眼只途窮　生世不諧雖所向降心仍無恤其饑寒¶
者¶
傳語桃源客　指朗州¶
送覃二判官遲遲戀屈宋　肅宗於公雖一斥不復然¶
<pb:KR3j0076_WYG_056-12b>¶
録用之恩思報之其子迹似屈宋之事頃襄王也¶
肺肝若稍愈　應病字¶
亦上赤霄行　應謁字¶
季夏送鄉弟韶陪黄門從叔朝謁比來相國兼安蜀¶
鄉字出¶
早聞黄閤畫麒麟　言黄其閤而又畫像麒麟也¶
送田四弟將軍將䕫州柏中丞命起居江陵節度陽城¶
郡王衛公幕燕辭楓樹日　發寒塘¶
<pb:KR3j0076_WYG_056-13a>¶
雁度麥城霜　至江陵¶
遥憐似葛强　田將軍¶
送王十六判官　次連蒂與頭借對¶
送鮮于萬州遷巴州接近與名藩　自萬而巴故曰接¶
近¶
他日有殊恩　應注意¶
奉送韋中丞之晉赴湖南寵渥徴黄漸一連　以腹連¶
觀之乃非熟俗¶
<pb:KR3j0076_WYG_056-13b>¶
湖南安背水　言中丞能安於外不以棄逺為嫌也¶
王室仍多故四句　言朝廷正當乏才不得已而有借¶
冦之舉落句望其求賢自輔共&KR0324;王室濟此多難天下¶
事非一人所能獨任也¶
憑孟倉曹將書覓土婁舊莊　方云土婁在今偃師四¶
十里¶
平居䘮亂後　伏十載¶
為歴雲山問　憑覓¶
<pb:KR3j0076_WYG_056-14a>¶
十載江湖客二句　收足無辭意見憑仗不淺也¶
别蘓傒(赴湖/南幕)　五年前逰荆揚則贈詩誡以䝉養此赴¶
知己之招則勸以論事公於蘓盖無所不盡也¶
他日憐才命　他日已為命屈况十年後乎¶
消渇今如在　故人也¶
數論封内事二句　言雖棄擲屈迹幕僚然孰非王臣¶
當禆贊府朝以分主憂若但竊食而已則局促卑下亦¶
非所以顯親也¶
<pb:KR3j0076_WYG_056-14b>¶
贈爾秦人策二句　此老夫所望於故人有子也¶
存没口號二首第一首席謙不見近彈棊　没¶
畢耀仍傳舊小詩　存¶
第二首鄭公粉繪隨長夜　没¶
曹覇丹青已白頭　存¶
奉漢中王手札報韋侍御蕭尊師亡少年疑柱史　少¶
年對下白頭¶
多術怪仙公　多術對下疾病即是自傷也¶
<pb:KR3j0076_WYG_056-15a>¶
祗應吾道窮　先位置道窮句體勢變化生動¶
哭王彭州掄曠望渥洼道一連　妻亡子逺乃爾藴藉¶
巫峽長雲雨　地逺¶
秦城近斗杓　天高¶
馮唐毛髪白二句　既痛逝者行自念也¶
見螢火　寫得歴亂飛揚又句句是見字¶
巫山秋夜螢火飛　對下滄江白髪¶
忽驚屋裏琴書冷　冷字與火字關應得妙¶
<pb:KR3j0076_WYG_056-15b>¶
復亂簷邊星宿稀　謂火星已西流¶
滄江白髪愁看汝　收出見字　楊云滄江白髪又因¶
螢火照出映帶絶妙¶
來嵗如今歸未歸　東山之篇不歸者感熠燿宵行故¶
有此句¶
吹笛風飄律吕相和切一連　𦂳頂起句作風月為是¶
　後半不覺為用事¶
孤雁　此篇亦自喻差池流落逺去王室也¶
<pb:KR3j0076_WYG_056-16a>¶
鳴噪自紛紛　應孤字¶
鷗却思翻玉羽一連　陡將春暖之戲翻轉作襯感慨¶
起伏極妙若作結意即减價¶
雪暗還須浴一連　承寒字¶
幾羣滄海上　對江浦拓開¶
鷄　此刺素附君子而以䘮亂敗其度者¶
玉腕騮(江陵節度/衛公馬也)頓驂飄赤汗　言其駿¶
跼蹐顧長楸　言其馴¶
<pb:KR3j0076_WYG_056-16b>¶
舉鞭如有問　荆南¶
欲伴習池遊　寓銷兵歸馬之意非閒語也¶
見王監兵馬使説近山有白黑二鷹羅者乆取竟未能¶
得王以為毛骨有異他鷹恐臘後春生鶱飛避暖勁翮¶
思秋之甚眇不可見請余賦詩　方云二篇各㸃羅者¶
乆取未能得之意上首以第三句下首以第五句¶
第一首雪飛玉立盡清秋　此首白者　雪飛玉立指¶
毛¶
<pb:KR3j0076_WYG_056-17a>¶
一生自獵知無敵　指骨¶
第二首　春生避暖於第二首總見　此首黑者明㸃¶
正翮摶風超紫塞　指毛¶
金眸玉爪不凡材　指骨¶
逺懐舍弟穎觀等江漢春風起一連　猶似對屬耶¶
續得觀書迎就當陽居止正月中旬定出三峽舟楫因¶
人動　言其貧¶
形骸用杖扶　言其病¶
<pb:KR3j0076_WYG_056-17b>¶
俗薄江山好　刺籓屛¶
時危草木蘓　悲民生¶
將别巫峽贈南卿兄瀼西果園四十畝　無句不妙¶
無限起伏¶
正月喧鶯末　末無也¶
雪籬梅可折　雪字梅之色¶
風榭栁㣲舒　風字桞之態¶
人日兩篇第一首雲隨白水落二句　日被埋照白者¶
<pb:KR3j0076_WYG_056-18a>¶
惟水雲復蔽之　二語寫出凄凉引起白頭¶
蓬鬢稀疎乆二句　稀已不堪况加白乎無勞比語妙¶
第二首佩劍衝星聊暫拔一連　設為將有用我之詞¶
引興無憂¶
直道無憂行路難　言無憂者正有憂也且直如此道¶
耳¶
江梅　以梅起以江結¶
庭草舊低收葉舉　萎則四垂氣至復立收字誰人能¶
<pb:KR3j0076_WYG_056-18b>¶
下¶
大歴三年春白帝城放船出瞿唐峽久居䕫府將適江¶
陵漂泊有詩凡四十韻解纜獨長吁　放船¶
死地脱斯須　出峽¶
前聞辨陶牧　江陵¶
縣郭南畿好　時方以江陵為南畿¶
衰迷賢與愚　起下甲卒書生¶
邱壑曾忘返四句　言本不求仕但文章當作為雅頌¶
<pb:KR3j0076_WYG_056-19a>¶
薦之郊廟雖躭邱壑未儗窮途深婉有意味四句無窮¶
起伏¶
卧疾淹為客四句　所為出塵歴塊之根也¶
灔澦險相廹　亦自比也¶
喜近天皇寺四句　兩連扇對長詩當如此變法沈詩¶
中已有之也¶
先披古畫圖　對上灔澦二連¶
同泣舜蒼梧　對上卧疾二連¶
<pb:KR3j0076_WYG_056-19b>¶
朝士兼戎服四句　亦扇對也兼字對初字¶
出塵皆野鶴　對樸直句¶
歴塊匪轅駒　對廷諍句　二句頂書生¶
伊吕終難將　刑法志伊吕之將作降者非¶
韓彭不易呼　呼用如呼小兒之語　二句頂甲卒¶
山林托疲薾二句　反應勞心依憩息二句¶
巫山縣汾州唐使君十八弟宴别兼諸公擕酒樂相送¶
率題小詩留於屋壁接宴身兼杖　承乆病來¶
<pb:KR3j0076_WYG_056-20a>¶
春夜峽州田侍御長史津亭留宴白髪煩多酒　煩注¶
作須　須言何須也¶
行次古城店汎江作不揆鄙拙奉呈江陵幕府諸公¶
以今朝行色可卜相合以老人多病又恐不宜然業已¶
渡江無暇復為擇審故聊以此詩試觀其相待之意落¶
句深婉之至¶
春鷗懶避船　下水而復得風船至鷗不及避却用懶¶
字妙¶
<pb:KR3j0076_WYG_056-20b>¶
行色兼多病二句　有説不出寫不盡情事在内讀之¶
不禁涕零¶
乗雨入行軍六弟宅巢燕得泥忙　對萍漂¶
書堂飲既夜復邀李尚書下馬月下賦絶句久&KR0184;野鶴¶
如霜髩　若說霜髩如野鶴即凡俗語¶
暮春江陵送馬大卿公恩命追赴闕下　收得深渾有¶
餘味¶
奉送蜀州柏二别駕將中丞命赴江陵起居衛尚書太¶
<pb:KR3j0076_WYG_056-21a>¶
夫人因示從弟行軍司馬佐愛弟傳書彩鷁新　指别¶
駕將命¶
遷轉五州防禦使　遷轉即謂問俗而出¶
楚宫臘送荆門水二句　頂彩鷁¶
報與惠連詩不惜　從弟佐¶
夏日楊長寜宅送崔侍御常正字入京星辰北斗深¶
指入京　深字稳愜¶
烏臺俯麟閣　烏臺指侍御麟閣指正字¶
<pb:KR3j0076_WYG_056-21b>¶
長夏白頭吟　以夏日收¶
和江陵宋大少府暮春雨後同諸公及舍弟宴書齋¶
此老下峽後詩每淡乎寡味亦才氣衰退之騐矣　託¶
末契於後生游宴則厭其老耄又强求其詩句以為名¶
高後半亦自有無窮感歎在言外¶
多病執熱奉懐李尚書(之芳/)竒峯硉兀火雲升　所謂¶
夏雲多竒峯也¶
山隂野雪興難乘　反結執熱¶
<pb:KR3j0076_WYG_056-22a>¶
水宿遣興奉呈羣公弱纜且長隄　水宿¶
童稚頻書札二句　暮年久客屈意童稚而無一人應¶
其緩急者公抱負何如而到此安得不悲憤耶　二語¶
當哭¶
水宿伴鳬鷖　出題¶
同人惜解擕　羣公¶
巨海能無釣以下　皆姑以自遣也¶
江陵望幸　諱避狄而曰望幸先明此都之可仗而終¶
<pb:KR3j0076_WYG_056-22b>¶
之曰起涸鱗若真待其幸者不露㾗迹¶
地利西通蜀一連　言收復之便¶
風烟含越鳥　指南¶
舟楫控吳人　指東　二句言儲備之易¶
未枉周王駕一連　醒望幸¶
江邊星月二首第一首金波耿玉繩　金波言月玉繩¶
言星¶
天河元自白一連　元自向來承明雨後以天河襯出¶
<pb:KR3j0076_WYG_056-23a>¶
江邉氣脉承接一線　江浦切邉字¶
映物連珠斷　星¶
縁空一鏡升　月¶
餘光隱更漏二句　包下半夜又暗藏一客舟　露華¶
兼收到清秋¶
第二首起二句　上總破此分破上逆此順解纜别船¶
暗醒邉字又為客字藏針¶
客愁殊未已二句　收應辭别二字¶
<pb:KR3j0076_WYG_056-23b>¶
舟月對驛近寺金刹青楓外　近寺¶
朱樓白水邉　對驛¶
舟中　此湖南詩¶
遣悶　遣悶者不可遣也¶
哀箏猶凭几一連　言欲遣不得¶
氣衝看劍匣一連　反呼跼字¶
妖孽關東臭　桓温所謂遺臭¶
江陵節度陽城郡王新樓成王請嚴侍御判官賦七字¶
<pb:KR3j0076_WYG_056-24a>¶
句同作碧窗宿霧濛濛濕一連　頂出氷雪生¶
杖鉞褰帷瞻具羙　包府使判官¶
自公多暇延參佐二句　承有餘清收綰¶
又作此奉衛王　前詩與嚴同作故再賦¶
逺開山岳散江湖　頂出雄字　升高曠望羣峯但見¶
其尖故下開字衆流歴分其境故下散字真意外驚人¶
語¶
推轂幾年惟鎮靜二句　奉衛王¶
<pb:KR3j0076_WYG_056-24b>¶
舟出江陵南浦奉寄鄭少尹飄然去此都　舟出江陵¶
百年同棄物二句　悲凉¶
雨洗平沙靜　南浦¶
南征問懸榻二句　南征東逝不知所適俱從更欲投¶
何處生下¶
江南逢李龜年　方云開元盛時今已久矣不意江南¶
復與龜年相逢故興感焉四句渾渾説去而世運之盛¶
衰年華之遲暮兩人之流落俱在言表¶
<pb:KR3j0076_WYG_056-25a>¶
秋日荆南述懐三十韻艱危袞職陪　此袞職即指房¶
琯始為琯所推奬及琯被讒與之同貶共其艱危也¶
罪戾寛猶活　領起通篇¶
伏枕因超忽　結上　超忽即上所謂催變也¶
扁舟任往來　生下¶
九鑚巴噀火　用欒巴事與下楚祠借對¶
望帝傳應實二句　分頂蜀楚　望帝四句借蜀楚事¶
見岳牧之僣横所在皆無君也¶
<pb:KR3j0076_WYG_056-25b>¶
秋雨漫湘水　水深雪雰比小人¶
隂風過嶺梅　言此日湖南羣小自擅兵氛且徧嶺外¶
也¶
苦揺求食尾　含飢愁¶
常曝報恩腮　頂名業¶
飢藉家家米二句　家家處處藏一衆字¶
任受衆人咍　即指下羣公也¶
得䘮初難識二句　咍我者以榮枯劃分然得䘮在榮¶
<pb:KR3j0076_WYG_056-26a>¶
枯之外非衆人之識所該也¶
差池分組冕四句　頂得字¶
漢庭和異域二句　暗指李揆使吐蕃元載死東市¶
頂䘮事¶
霸業㝷常體　㝷常似用左傳爭㝷常以盡其民略取¶
武夫為腹心爪牙¶
聖慮窅徘徊　言不知所倚仗也¶
數見銘鐘鼎以下　言當任賢相固宗子且寛其文法¶
<pb:KR3j0076_WYG_056-26b>¶
勿加操切以期羣賢畢登共致太平不可專倚武夫悍¶
卒也此十句一氣湧出所謂詩看子建親者此類是也¶
祝網但恢恢　言罪廢者亦當收用勿以一𤯝永棄則¶
自有什伯於羣公者出戢干戈而銘鐘鼎以慰聖慮矣¶
赤雀翻然至一連　即指賢才軰出¶
賢非夢傅野四句　言我斯言豈自為哉内顧非傅說¶
挺生之材難為中興輔佐心若死灰乆已擺脱浮名矣¶
所以惓惓不忘者徒念肅宗寛不即誅之恩思效忠其¶
<pb:KR3j0076_WYG_056-27a>¶
子如屈宋之於頃襄耳¶
自古江湖客　收荆南¶
㝠心若死灰　言無餘望也　收述懐¶
秋日荆南送石首薛明府辭滿告别奉寄薛尚書頌徳¶
叙懐斐然之作(三十韻/)南征為客久　荆南¶
西候别君初　秋日¶
嵗滿歸鳬舄　明府¶
聞道和親入　尚書¶
<pb:KR3j0076_WYG_056-27b>¶
往者胡星孛　入頌德¶
材非一范睢　秦昭王臨朝歎息曰物不素具不可以¶
應卒今武安君既死而鄭安平等畔内無良將而外多¶
敵國吾是以憂欲以激厲應侯應侯懼不知所為公意¶
盖指此名將猶在可以收用非若止餘一范雎也¶
曾是接應徐　起新文¶
侍臣䨇宋玉　已暗渡新文¶
鍳激勞懸鏡一連　對屬如丸¶
<pb:KR3j0076_WYG_056-28a>¶
跋涉體何如　叙懐¶
休煩獨起予　從見新文結　後半轉接如龍¶
哭李尚書(之芳/)喉舌罷天朝　尚書¶
王孫若個邉　并切李¶
重題哭君余白頭　余注作餘非工拙懸絶¶
暮歸客子入門月皎皎　恨無酒¶
誰家搗練風凄凄　恨無衣　二句含下不稱意¶
明日看雲還杖藜　方云且預寫明日無聊按杖藜看¶
<pb:KR3j0076_WYG_056-28b>¶
雲庶幾可以散愁不是説無聊　暮字反收忽然拓開¶
筆力與胸襟相副¶
移居公安敬贈衛大郎雅量涵高逺　自負不易知也¶
清襟照等夷　等夷自謙也¶
平生感意氣　雅量¶
河海由來合　清襟¶
水烟通徑草二句　切移居頂流年¶
白頭供宴語　即成佳話真可悲也¶
<pb:KR3j0076_WYG_056-29a>¶
公安送韋二少府匡賛逍遥公後世多賢　韋二少府¶
時危甲兵黄塵裏二句　悲壯¶
古往今來皆涕淚二句　如此對結何曽費力¶
公安縣懐古寒天促日短二句　先含維舟曲折變化¶
洒落君臣契二句　承上風雲二字忽然接下¶
公安送李二十九弟晉肅入蜀余下沔鄂正解柴桑䌫¶
　從下沔鄂起¶
仍看蜀道行　入蜀¶
<pb:KR3j0076_WYG_056-29b>¶
南紀連銅柱　下沔鄂¶
西江接錦城　入蜀¶
憑將百錢卜二句　以送入蜀結¶
宴王使君宅題二首第一首世事各艱難　言亦無下¶
手處自合漂泊難比二子也¶
不才甘朽質二句　謙詞也¶
第二首戎馬今何地　言一身莫保¶
鄉園獨舊山　言無家可歸　舊山注作在山言無鄉¶
<pb:KR3j0076_WYG_056-30a>¶
園只在三峽中矣作在山更勝¶
酩酊任扶還　安得不以酒自寛耶¶
曉發公安(數月憩/息此縣)北城擊柝復欲罷　曉字起¶
舟楫眇然自此去　轉到發字¶
泊岳陽城下　殊不肯放下然賢於夢得者懐忠思效¶
故也¶
山城僅百層　僅餘也¶
纜船苦風戯題四韻奉簡鄭十三判官(泛/)楚岸朔風疾¶
<pb:KR3j0076_WYG_056-30b>¶
　岸字藏纜舟¶
天寒鶬鴰孤　寒字起覓酒¶
維舟日日孤　出纜船¶
因聲置驛外　鄭判官¶
為覓酒家壚　反醒苦風¶
登岳陽樓　定逺云破題筆力千鈞　岳陽樓因洞庭¶
湖而有先㸃洞庭後破登字迎刃之勢　自公安至湖¶
南詩此為至矣　洞庭天下壯觀此樓誠不可負故有¶
<pb:KR3j0076_WYG_056-31a>¶
前四句然我何縁至此哉故後四句又不禁仲宣之感¶
也詩至此乃面面到矣　上下各四句直似不相照顧¶
仍復渾成一氣非公筆力天縱鮮不顧此失彼　第五¶
含下北字第六顧上東南¶
陪裴使君登岳陽樓湖濶兼雲霧　一句括數紙¶
樓孤屬晚晴　孤字移掇不動　岳陽樓是城西門樓¶
故恰使晚晴二字¶
詩接謝宣城　宣城有謝朓北樓此句亦非泛引¶
<pb:KR3j0076_WYG_056-31b>¶
過南岳入洞庭湖衡山引舳艫　過岳¶
壤童犁雨雪二句　言中路無可留者¶
欹側風帆滿　入湖¶
才淑隨厮養　比賢者失所非内人紅袖泣之意¶
召平元入漢　不忠¶
張翰後歸吳　不智　召平入漢事二姓也張翰後歸¶
不見幾也此等既難復用在野者又未知名然則吾君¶
誰與共天下乎此時而老病萍梗所以下憂國之淚也¶
<pb:KR3j0076_WYG_056-32a>¶
宿青草湖　結超忽¶
宿白沙驛　一起神筆¶
湘夫人祠　此詩作於代宗即位之後落句公自謂也¶
晚泊登汀樹　是即目語人却做不到結䌫排魚網亦¶
其類也¶
祠南夕望　孤舟汎日斜　夕字¶
目斷更雲沙　望字¶
山鬼迷春竹二句　祠南　寫得杳㝠恍忽是夕望神¶
<pb:KR3j0076_WYG_056-32b>¶
致¶
登白馬潭水生春䌫没　妙語¶
叢花笑不來　對句竒¶
莫道新知要　方云樂莫樂兮新相知要字疑為樂字¶
歸雁　起二句要是紀異¶
野望納納乾坤大　望字　納納二字出楚詞¶
野樹侵江濶二句　雪消江濶是倒裝句恰收上野望¶
起下扁舟也¶
<pb:KR3j0076_WYG_056-33a>¶
入喬口(長沙/北界)賈生骨已朽二句　言賈生在長沙不過¶
二載而我遲遲已及黄髪故悽惻也¶
銅官渚守風水耕先浸草二句　連日守風所歴¶
早泊雲物晦　將風¶
逆行波浪慳　已風¶
飛來䨇白鶴二句　守風之悶自在言外　白字仍與¶
上晦字不碍鶴自飛來又醒出鬥風也¶
奉送王信州崟北歸下詔選郎署　非牧養之防其為¶
<pb:KR3j0076_WYG_056-33b>¶
盗而始重斯選痛哉其言之也¶
天子嚮時憂　有體有味¶
遣騎覓扁舟　遣騎散遣車騎也覓扁舟似用劉尹傳¶
教覓張孝亷船事¶
江閣卧病走筆寄呈崔盧兩侍御長夏想為情　衰羸¶
之人豈堪日長忍飢想為情三字欲兩侍御念我也¶
誰復致盃甖　言誰復更望得酒乎¶
潭州送韋員外牧韶州　杜詩如此種淡處最有味¶
<pb:KR3j0076_WYG_056-34a>¶
江閣對雨有懐行營裴二端公野流行地日一連　句¶
中有三層景頂出壯字¶
層閣憑雷殷　江閣¶
長空靣水文　對雨¶
雨來銅柱北二句　行營¶
酬韋韶州見寄白髪絲難理　承起連¶
新詩錦不如　承次連¶
千秋節有感二首　天寳七年七月羣臣上表請改千¶
<pb:KR3j0076_WYG_056-34b>¶
秋節為天長節從之仍云千秋節者紀其太平最盛之¶
時也　吳本編二詩於潭州諸詩中盖作於大歴紀元¶
之後按代宗於開元十四年十月十三日生於東都上¶
陽宫永泰二年十月降誕日諸道節度使進獻珍玩名¶
馬衣服二十餘萬計以陳上壽自是嵗以為常大歴二¶
年十月降誕日宰臣及常參官率錢修齋度僧尼道士¶
凡數百人三年十月降誕日諸道節度使上壽各獻衣¶
服名馬及綾絹凡百餘萬夫千秋為節宴賜臣民雖曰¶
<pb:KR3j0076_WYG_056-35a>¶
泰侈未傷國體所進止於金鏡綬節士庶結承露囊相¶
遺餉聊紀風俗節序今乃不聞宴賜取貨無藝假天子¶
生日之名以為利不亦鄙乎思先代亦以諷今王也¶
第二首御氣雲樓敞　貼八月¶
聖主他年貴二句　人主聚斂必藉口時艱他年此日¶
㣲詞中疾矣　注中内樂一條按開元二十四年千秋¶
節帝御廣逹樓宴羣臣奏九部樂内出舞人繩伎頒賜¶
有差又召京兆父老等宴賜注引明皇雜録事謬矣金¶
<pb:KR3j0076_WYG_056-35b>¶
覊句則兼指舞馬也張燕公有舞馬千秋萬嵗樂府詞¶
長沙送李十一　末二句周匝悲壯¶
重送劉十弟判官　稱十弟亦如唐十八使君得稱族¶
弟之義¶
奉贈盧五丈參謀琚恭惟同自出　公祖母盧氏¶
藻翰惟牽率二句　不復有對屬㾗¶
天子多恩澤二句　十字可歎可味¶
暮秋將歸秦留别湖南幕府親友途窮那免哭　所謂¶
<pb:KR3j0076_WYG_056-36a>¶
哭不盡也¶
北歸衝雪雨　亂離乏絶聊以病告與貶節請乞於無¶
事時者不同¶
送盧十四弟侍御䕶韋尚書靈櫬歸上都二十韻素幕¶
渡江逺　叙事直起¶
長路更執紼　禮¶
此心猶倒衣　恩¶
墓待龍驤詔　綰尚書¶
<pb:KR3j0076_WYG_056-36b>¶
臺迎獬豸威　送侍御¶
深&KR0454;見士則以下　因其盡心所事能有終始故以致¶
君之績期之然侍御乆於戎幕頗見兵勢尚未知今日¶
所患不在畔臣煽誘戎狄内侵在朝廷無以服籓鎮之¶
心順地節將皆不用命方日&KR0135;賊為聲勢平復無期民¶
生益困則邦本有不可保者此則所當力規切諌乃盡¶
對揚之道耳　宦䜿之竊柄未有不始於人主之怠者¶
故曰但促銅壺箭也¶
<pb:KR3j0076_WYG_056-37a>¶
他日掃除非　掃除非謂用程元振今猶有魚朝恩是¶
遂非也¶
動詢黄閤老　謂郭尚父¶
肯慮白登圍　謂永泰元年事¶
儉約前王體　方鎮之厚歛未有不始於人主之貪者¶
故曰儉約前王體也斯真稷契自許語朝廷光輝則衰¶
朽芳菲矣¶
抱被宿何依　切表弟¶
<pb:KR3j0076_WYG_056-37b>¶
眼冷看征葢　廻抱朱幡登陸¶
哭韋大夫之晉　叙致入神　公在䕫州有送韋中丞¶
赴湖南八韻觀此篇則當日乃遥送也故曰峽内憶行¶
人¶
貢喜音容間　大夫¶
馮招病疾纒　馮公豈不偉白首不見招¶
南過駭倉卒六句　公南行依韋至則適韋已没似踐¶
巨卿之約永無再見之望¶
<pb:KR3j0076_WYG_056-38a>¶
犀牛蜀郡憐　言化為異物也¶
韋經亞相傳　大夫¶
帟幕疑風鷰　風鷰即石鷰　此句亦喻已之無所托¶
也¶
喧卑俗事牽　追恨至之不早¶
誰繼方隅理　健兒擁旌相望如之晉者間以一二衣¶
冠分閫故有誰繼之歎¶
舟中夜雪有懐盧十四侍御弟朔雪夜紛紛　㸃夜雪¶
<pb:KR3j0076_WYG_056-38b>¶
不識山隂道　舟中夜雪　又暗用夢中不識路¶
聽雞更憶君　懐字¶
暮冬送蘓四郎徯兵曹適桂州盧綰須征日　謂懐恩¶
樓蘭要斬時　謂吐蕃¶
嵗陽初盛動　暮冬¶
王化乆磷緇　從王化磷緇收出適桂州何等家數¶
風疾舟中伏枕書懐三十六韻奉呈湖南親友鼓迎非¶
祭鬼　謂多淫祀也¶
<pb:KR3j0076_WYG_056-39a>¶
疑惑尊中弩　入伏枕¶
瘞夭追潘岳二句　潘鄧岳林借對¶
奉贈蕭二十使君　蕭二十惜失其名以詩中所陳觀¶
之其誼士矣　蕭之與公非獨久故其義烈亦有過人¶
者歴叙其事正見已之不輕受人惠也¶
嵇康有故人　謂存嚴氏之孤也¶
食恩慚鹵莽二句　乃分自謂¶
奉送二十三舅録事之攝彬州(崔偉/)　彬州逺惡非髙¶
<pb:KR3j0076_WYG_056-39b>¶
門清流所宜屈故先慰其勞末復勉以所至必當盡其¶
職也¶
泥塗豈珠玉　應知名¶
衰老悲人世　應盛族¶
舟鷁排風影　舅¶
林烏反哺聲　甥¶
勾漏且南征　彬猶未逺¶
彬州頗凉冷　况頗宜人¶
<pb:KR3j0076_WYG_056-40a>¶
送魏二十四司直充嶺南掌選崔郎中判官兼寄韋韶¶
州　此掌選乃土人首領¶
送趙十七明府之縣連城為寳重　趙¶
茂宰得才新　之縣¶
燕子來舟中作如今社日逺看人　來字情味¶
可憐處處巢君室一連　是設為燕語與上湖南為客¶
相應¶
歸雁二首第一首今年又北歸　又字暗藏久客在内¶
<pb:KR3j0076_WYG_056-40b>¶
雙雙瞻客上一連　反從雁上𢃄出自己用筆敏妙¶
小寒食舟中作老年花似霧中看　此句貼寒食¶
清明二首　次篇尾句與起句接對作章法¶
發潭州賈傅才未有一連　賈傅褚公猶然流落豈特¶
我遭薄俗止有岸花檣燕如相識哉¶
髙明前後事　後字自謂也如賈褚者置其大節即文¶
章翰墨亦一代光華然放逐流落曾無過而問之者此¶
前後有同慨也¶
<pb:KR3j0076_WYG_056-41a>¶
廻棹　前賢身係天下安危故皇皇不已若我散材或¶
者猶繫一物是以向者亦嘗畏天憫人勞勞為客今多¶
無成類荆湘之放逐無魯連之排觧則吾命可知自當¶
息心廻棹不待如宿昔之嘗試矣葢前此泊岳陽城下¶
猶有圖南未可料變化有鵾鵬之語至是乃無意於用¶
世也¶
為客費多年　不廻也¶
强飯蓴添滑　下滑字妙與强字相應¶
<pb:KR3j0076_WYG_056-41b>¶
清思漢水上　轉入廻棹¶
几杖將衰齒以下　皆自私以取閒適歸於安命矣¶
篙師煩爾送　廻棹收¶
朱夏及寒泉　自私處　寒泉即上漢水峴山¶
贈韋七賛善　湖南詩　所謂同病相憐也¶
北走闗山開雨雪　指韋　言當歸之時也¶
南遊花栁塞雲烟　杜自謂¶
洞庭春色悲公子　指韋　公子即所謂秦川貴公子¶
<pb:KR3j0076_WYG_056-42a>¶
也¶
蝦菜忘歸范蠡船　范蠡船杜自謂　蝦菜亦何足以¶
儗陸海乃至以此忘歸則秦川之饑饉荒亂可知矣言¶
韋而杜之自悲在其中¶
酬郭十五判官藥裹關心詩總廢　頂卧病束上¶
花枝照眼句還成　頂春生起下　按郭詩序云杜員¶
外兄垂示詩因作此寄上句還成指前所示郭詩也¶
自得隋珠覺夜明　酬字¶
<pb:KR3j0076_WYG_056-42b>¶
衡州送李大夫七丈勉赴廣州斧鉞下青㝠　大夫¶
北風隨爽氣　下青㝠¶
日月籠中鳥二句　自傷垂老飄零却翻作壯語真怪¶
怪竒竒也日月不居長似籠中之鳥乾坤至大還同水¶
上之萍下三字皆喻公之身世遭亂流離雖欲歸朝不¶
能奮飛也若解成籠中鳥比日月水萍比乾坤成何文¶
義耶¶
王孫大人行　指李¶
<pb:KR3j0076_WYG_056-43a>¶
垂老見飄零　結句更不須多語言如此顯位加以故¶
舊而忍視其窮老耶¶
長吟江飛競渡日　江疑作虹¶
瞿唐懐古西南萬壑注　水¶
勍敵兩崖開　山¶
地與山根裂　下¶
江從月窟來　上¶
削成當白帝　首¶
<pb:KR3j0076_WYG_056-43b>¶
空曲隱陽臺　尾　空曲對削成不弱¶
送司馬入京　曾沗從臣猶以為恥况兩省之長久侍¶
丹墀曾無獻納使賊遺君父往日憂時之態將以誰期¶
欲其匡君國而畏友朋也¶
乆客羡歸秦　羡歸秦非懐安為致君耳¶
與嚴二郎奉禮别商歌還入夜　伏旅人¶
遥聞盛禮新　指奉禮¶
巴西驛亭觀江漲呈竇使君二首第一首朝來减半愁¶
<pb:KR3j0076_WYG_056-44a>¶
　半注作片按半字有味¶
遣憂　前後一片說憂只領連見遣字意¶
臨危憶故人　憶古人自咎不能如古人之納諌　按¶
顧陶本作故臣第七句留作營則是指明皇也然此篇¶
云亂離又甚自屬代宗幸陜之事可憂甚矣所可遣者¶
受栁抗之諌起郭子儀於閑廢或不至遂為隋氏差可¶
遣懐耳從顧本為是注家誤以故臣為曲江不知凡故¶
舊之臣皆是傳所謂今急而求子也向之所以致此變¶
<pb:KR3j0076_WYG_056-44b>¶
者原於拒諌諍棄元臣亂至覺悟亦已晚矣此聫其懲¶
而毖後患也¶
紛紛乗白馬　番將反者非一也¶
攘攘著黄巾　民皆畔矣¶
早花　此等氣脉雖不易學亦何可不知¶
盈盈當雪杏一連　杏當似雪梅待香飄也用兩虛字¶
貼出早意欲活正與上未字呼應盈盈艶艶與暗字對¶
巴山巴山遇中使二句　中使猶自竄巴山則外廷皆¶
<pb:KR3j0076_WYG_056-45a>¶
不及扈從可知¶
天寒邵伯樹二句　注引海録云云按舍鄭箋而引海¶
録好僻者為之也　望仙臺亦當引神仙傳河上公事¶
羣臣安在哉　羣臣不審所在則乗輿亦幾乎危矣¶
安在言職司何事使人主至此　落句不敢斥言之詞¶
也¶
收京衣冠却扈從二句　車駕還而後有扈從之臣明¶
前此已不顧其君也¶
<pb:KR3j0076_WYG_056-45b>¶
剋復成如此　倒裝句言成如此剋復也　如此剋復¶
去亡國一間若非竭力扶持京邑仍危於累卵焉耳¶
犬戎内侵患猶在外衣冠悉畔則偶然變作即京城不¶
守矣此深有望於數公而謂幸不可屢邀也¶
花底　確是花底體勢¶
莫作委泥沙　底字亦足¶
栁邉　定翁云似庾信妙在起句¶
只道梅花發二句　破邉字入神¶
<pb:KR3j0076_WYG_056-46a>¶
漢南應老盡二句　為邉字縱言之也¶
奉送崔都水翁下峽鳴橈總發時　下¶
白狗黄牛峽　峽¶
朝雲暮雨祠　既下¶
遣悶戲呈路十九曹長　前四句叙不能相過以見悶¶
之難遣也¶
隨章留後新亭㑹送諸君因題零雨詩　零雨切㑹送¶
孫子荆詩云傾城逺追送也¶
<pb:KR3j0076_WYG_056-46b>¶
東津送韋諷攝閬州録事　雖曰偶然推薦亦必克舉¶
其職但威嚴又不可概施後四句凡三層意¶
聞説江山好　閬州¶
憐君吏隱兼　隱字承江山¶
寵行舟逺汎　東津¶
怯别酒頻添　送¶
推薦非承乏　攝¶
操持必去嫌　録事¶
<pb:KR3j0076_WYG_056-47a>¶
他時如接縣二句　結歸錄事上㸃化得風雅韋杜名¶
駒豈容以鄉里小兒靣向人也¶
客舊館　此非公無此曲折¶
風幔何時卷　初秋尚有¶
寒砧昨夜聲　重來始聞¶
無由出江漢　舊館¶
愁坐終日憂奔走　反映坐字¶
陪鄭公秋晚北池臨眺　刺詩　此篇疑非公語¶
<pb:KR3j0076_WYG_056-47b>¶
異方初艶菊以下　又就秋晚致慨歡娛銷日功業陵¶
遲此公所為無補自責者也¶
去蜀五載客蜀郡　伏已黄髪¶
如何關塞阻　伏安危¶
轉作瀟湘遊　伏隨鷗¶
世事已黄髪　伏淚流¶
安危大臣在二句　正言若反　前四句即所謂小臣¶
議論絶老病客殊方也¶
<pb:KR3j0076_WYG_056-48a>¶
放船收㠶下急水二句　誰能如此突然而起¶
卷幔逐囘灘　卷幔起第三暗字¶
已泊城樓底二句　地險人絶驚懼萬端遇城即泊何¶
待晚耶　夜色句與暗字反應¶
哭台州鄭司户蘓少監　起二句言平生故舊惟二君¶
最憐我今誰復可得也¶
夜臺當北斗　蘓¶
泉路著東吳　鄭¶
<pb:KR3j0076_WYG_056-48b>¶
得罪台州去　鄭¶
移官蓬閣後　蘓¶
榖貴没潛夫　八哀詩長安米萬錢凋䘮盡餘喘¶
道消詩興廢　應文章句¶
心息酒為徒　應豪俊句¶
許與才雖薄　天寳中¶
决勝風塵際　收京後¶
慘淡閟隂符　蘓¶
<pb:KR3j0076_WYG_056-49a>¶
擺落嫌疑乆　鄭¶
天地日榛蕪　應誰憐我¶
惠義寺送王少尹赴成都衣冠起晚鐘　晚鐘動衣冠¶
皆起也¶
避地詩書遂墻壁　遂言豈遂以此終耶¶
奴僕且旌旄　且言且待其後也與下會見二字呼應¶
神堯舊天下二句　謂成都復為吐蕃所䧟當是永泰¶
元年詩趙本云至徳二載疑誤¶
<pb:KR3j0076_WYG_056-49b>¶
朝享太廟賦桐花未吐孫枝之鸞鳳相鮮雲氣何多宫¶
井之蛟龍亂上　四語又是大明以後格調¶
有事於南郊賦　三賦中此篇為多然未能粹然及於¶
古也賦料揚雄敵不乃夸乎¶
雕賦　通篇自寓得晉宋作者風力¶
唐興縣客館記　亦有志於復古特力之而不至¶
　¶
　義門讀書記卷五十六¶
