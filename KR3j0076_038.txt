# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.754435
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十八
<pb:KR3j0076_WYG_038-1a>¶
欽定四庫全書¶
　義門讀書記卷三十八¶
　　　　　　　　　　翰林院侍讀學士何焯撰¶
　　歐文¶
凖詔言事上書漢王尋等以百萬之兵(至/)少則勝之明¶
騐也　三事亦未審其實如王尋之事亦所謂偏敗衆¶
攜耳¶
其四曰禦戎之䇿　兵將財用皆不具雖有禦戎之䇿¶
<pb:KR3j0076_WYG_038-1b>¶
將安所施哉公言真紙上空譚也¶
自四路分帥今已半年訓練恩信兵已可用　半年安¶
得遂可用耶¶
論臺諫官言事未蒙聽允書　其意之曲折似陸相氣¶
之清潔似李侍郎　五代史記宦者傳論與此文畧相¶
近¶
論包拯除三司使上書　可以裁去其半不必乃爾辭¶
費¶
<pb:KR3j0076_WYG_038-2a>¶
臣聞治天下者在知用人之先後而已(至/)而人君者亦¶
常全名節以養成善士　冐頭太冗¶
論選皇子疏　得進言之法有體有味¶
臣聞言天下之難言者(至/)其可黙而不言　工于發端¶
其優游宴樂也三句　陪説處婉而不迫¶
居外則無一人可親三句　凄婉動聽¶
論美人張氏恩寵宜加裁損劄子　切而不激¶
論賈昌朝除樞宻使劄子是則陛下雖斷自聖心(至/)積¶
<pb:KR3j0076_WYG_038-2b>¶
漸稱譽之力也　透骨此英主所不免况仁柔之主乎¶
論臺諫官唐介等宜早牽復劄子　辨析條暢字字皆¶
合情理如此論事方能開悟人主¶
陛下自臨御已來(至/)中外驚疑　張長史云從聽言有¶
異上起疑一層¶
臣雖不知臺諫所言是非(至/)不宜有此　張云從進言¶
有異上起疑一層¶
臣竊以謂自古人臣之進諫于其君者(至/)此不可不察¶
<pb:KR3j0076_WYG_038-3a>¶
也　若泛言當優容臺諫不别白其言之無他與剖破¶
人主疑臺諫挾私妄言之根未有能動聽者也　張云¶
論聽言者之異一層¶
自古人主之聽言也(至/)則聽言易也　張云論進言者¶
之異一層¶
伏惟陛下仁聖寛慈(至/)則可知其用心矣　張云明聽¶
言之所以有異一層¶
昨所罷黜臺諫五人(至/)固謂未可以此疑言事之臣也¶
<pb:KR3j0076_WYG_038-3b>¶
　張云明進言之未嘗有異一層¶
議者或謂言事之臣(至/)以作威勢　所謂左右之助者¶
此等是也¶
論杜衍范仲淹等罷政事狀　明辨懇款　慶歴五年¶
乙酉公時為河東轉運使¶
論修河第三狀　指陳利害鑿鑿¶
言西邊事宜第一狀　其言慶歴之失策亦後來籌邊¶
者之龜鑑也¶
<pb:KR3j0076_WYG_038-4a>¶
故吾兵雖衆(至/)不得不敗也　要語¶
表啟　歐公四六對屬流轉變化有如彈丸而矯枉已¶
過學之太枯不若子瞻尚多風致¶
蔡州乞致仕第二表　此篇更有情味¶
謝賜漢書表方經衡石之程　此句不類¶
謝襄州燕龍圖肅惠詩啟　變調佳在不作長句¶
謝進士及第啟　少作風逸既不如唐又未變新體槩¶
錄真憒憒也¶
<pb:KR3j0076_WYG_038-4b>¶
上范司諫書　歐公上范司諫書與王炎午生祭文丞¶
相文皆所謂君子愛人以徳者　文勢如雲之出岫愈¶
轉愈妙¶
故士學古懐道者(至/)與宰相等　議論崢嶸可以振作¶
諫官之氣¶
宰相尊行其道(至/)言行道亦行也　足賀字正以起責¶
字懼字¶
九卿百司郡縣之吏(至/)亦任天下之責　逐層逼入¶
<pb:KR3j0076_WYG_038-5a>¶
束上二段¶
夫七品之官(至/)非材且賢者不能為也　又作一束轉¶
到希文身上　長史云拖一句接下¶
幸而城為諫官七年(至/)何所取哉　又將已五年二句¶
翻覆説透以見有待之不然¶
又曰彼非我職　帶前一句¶
與髙司諫書而足下厠其間三句　此何庸牽綴及之¶
昔漢殺蕭望之與王章(至/)况今之人未可欺也　此一¶
<pb:KR3j0076_WYG_038-5b>¶
段頗失之冗况王章事尤比類失當¶
上杜中丞書且中丞為天子司直之臣(至/)中丞之舉動¶
也　此段申明不可隨以為非¶
與陳員外書　太辭費¶
與郭秀才書　雖勉其進而不已然未嘗示以所當進¶
者何業異于韓之直道也¶
與石推官第二書　語太煩¶
與荆南樂秀才書天聖中天子下詔書(至/)是直齊肩于¶
<pb:KR3j0076_WYG_038-6a>¶
兩漢之士也　長史云言昔之時文浮華而已今古文¶
之學既行而學之又足以致名兩得之計非特為卑論¶
已也¶
答陜西安撫使范龍圖辭辟命書　其自負既隱然有¶
在而求士之道亦宜然公文之最近韓者　言外多諷¶
切亦忠告之遺意¶
此一端也　拖起下意¶
士雖貧賤(至/)士不為用　長史云此是歐公本意¶
<pb:KR3j0076_WYG_038-6b>¶
顧用之如何爾　仍紆餘不迫¶
若修者恨無他才二句　兜裹前幅仍不訐露¶
非敢效庸人茍且樂安佚也　憤恥等語俱有照應¶
答祖擇之書　更鍛錬則尤髙古¶
夫世無師矣學者當師經　名言讀書則得古聖賢人¶
以為師矣¶
答李大臨學士書　儘曲折¶
今足下在滁而事陳君與居　事字張改得¶
<pb:KR3j0076_WYG_038-7a>¶
代人上王樞宻求先集序書　模儗而無自得此公早¶
嵗文爾大抵歐自夷陵蘇自黄州以後皆以謫處窮僻¶
有餘閒致力於經史乃彌深厚也　荆川謂架空累層¶
之文按須問其累層所發明者何語荆川論文亦止于¶
皮相也¶
漢之盛時有賈誼董仲舒司馬相如揚雄　歐公始稱¶
仲舒¶
正統論上　古今論正統者當以公為第一特下篇稍¶
<pb:KR3j0076_WYG_038-7b>¶
有冗語未盡削耳　居正者實也一統者名也二者不¶
可得兼以居正為治世之本一統為傳世之號分而言¶
之可也既冠之以正而蘇子又曰正統者猶曰有天下¶
云爾則又失之偏矣¶
傳曰君子大居正(至/)所以合天下之不一也　以經為¶
案　長史云先原正統二字來歴¶
由是學者疑焉而是非又多不公　長史云發明論者¶
之失此二句一篇之總¶
<pb:KR3j0076_WYG_038-8a>¶
秦親得周而一天下(至/)其可疑者三也　長史云數語¶
櫽括後篇之㫖¶
正統論下天下大亂(至/)則大且彊者謂之正統　長史¶
云此段即是申明晉隋之為正統¶
然則有不幸而丁其時(至/)而正統明　不易之論亦語¶
有斷制　長史云以上伸已論之是以下辨諸論之非¶
其惡秦而黜之以為閏者誰乎(至/)則始皇未可廢秦也¶
　以下更有翦截筆力便髙㸔子厚封建論是如何¶
<pb:KR3j0076_WYG_038-8b>¶
春秋之説君弑而賊不討(至/)况欲干天下之統哉　賊¶
在國而不能討則謂之無臣子若東晉但不能報讐與¶
討賊又不同類也¶
七世至于孝文而去夷即華(至/)而其為功何異王者之¶
興　魏非真能修文徳也不過以江左文物所在人艷¶
稱之亦改革法制以自文代北之陋爾然行之未久而¶
國亂非如三代王者創制立法使數百年民被其澤也¶
論其志亦曰彼善于此云爾功則未也¶
<pb:KR3j0076_WYG_038-9a>¶
今特以其不能并晉宋之一方　孝文不當晉宋之代¶
春秋之時齊桓晉文(至/)聖人有所不取也　直以其不¶
能一天下而黜之是也若援桓文吳楚為比則斯時之¶
為周者誰歟¶
及契丹之北也(至/)漢乃殺之而後入　許王者唐明宗¶
之子又豈可以存晉乎八句亦可削¶
鹿門評云統之在天下未嘗絶也按正統有時而絶歐¶
公千古特出之見而朱子所謂三國南北五代皆無統¶
<pb:KR3j0076_WYG_038-9b>¶
之時實因之也以統與蜀與晉又因南軒之例而不絶¶
因餘之統雖有為為之而較之歐公所論則尤宻矣鹿¶
門不通古今妄欲判此大公案真可笑不自量也　朱¶
子雖有正統之餘亦予之統一例然魏吳皆漢臣子漢¶
中王既承漢緒魏吳不得而抗也晉之琅琊雖不能仗¶
義討賊如諸葛之屢耀其武然劉石皆常伏屬于晉晉¶
祀不絶彼雖桀大名不容假也若宋之與金則本為敵¶
國畫淮為界又不得以遼事為比凖之南北並書乃為¶
<pb:KR3j0076_WYG_038-10a>¶
至公不知後世有朱子者作又何如耳　長史錄王子¶
充正統論于此篇之後亦以歐公之説為斷建炎南渡¶
亦不予之以統¶
為君難論上　能燭理則可以知人矣能知人則可以¶
用人矣¶
文遇對曰臣聞作舍道邊(至/)何必更問羣臣　文子曰¶
是而行之謂之斷非而行之謂之亂清泰帝之徙太原¶
所以異于憲宗之平淮西也¶
<pb:KR3j0076_WYG_038-10b>¶
本論上然一遇水旱如明道景祐之間　明道景祐之¶
水旱豈天地之氣獨鍾于人而生大賢乎¶
本論中　文章漸嫌皮肉太厚人言曾文㳫拖我謂曾¶
視歐為健也¶
王政修明禮義之敎充于天下　氣實¶
其慮民之意甚精(至/)又奚暇夫外慕哉　説三代法制¶
敎化之妙亹亹可味¶
然則禮義者勝佛之本也(至/)末　不如韓云明先王之¶
<pb:KR3j0076_WYG_038-11a>¶
道以道之矜寡孤獨廢疾者有養也二語表裏兼備¶
春秋論上　勁健有家法公文之至者¶
春秋論中　兩意淺深反覆析理明暢¶
其于是非善惡難明之際聖人所盡心也　長史云難¶
明二字又進一層¶
其不為正君者幾何(至/)則何從而知其攝也　長史云¶
此言是非難明則正名尤急¶
其生也志不克伸(至/)亦何望于春秋乎　長史云此言¶
<pb:KR3j0076_WYG_038-11b>¶
善惡難明則求情實尤重¶
隱實為攝(至/)則隱决非攝　以公遇弑而祔于廟安得¶
不以公書不可以此而難非攝也¶
秦誓論　明辨不冗¶
朋黨論　自是會做文章然久讀反覺其虛誇寡味此¶
歐文之近蘇者　無誠意少和氣　宋仁宗資性寛厚¶
愛人所病者多疑爾故公可以此論進若雄察之主方¶
以朝士植黨為疑驟聞是説必謂其敢為黨比又巧為¶
<pb:KR3j0076_WYG_038-12a>¶
異説以自飾自炫言者乘之其不以誣罔不敬受禍者¶
鮮矣有朋而不黨乃顛撲不破之論不必新説而後可¶
悚聽也¶
惟幸人君辨其君子小人而已　能辨是本¶
大凡君子與君子以同道為朋　以下指陳君子小人¶
之情狀¶
然臣謂小人無朋惟君子則有之　此轉又透上一層¶
翻説惟君子為有朋尤足破人主之惑　長史云孟子¶
<pb:KR3j0076_WYG_038-12b>¶
賢者而後樂此不賢者雖有此不樂也此文全是摹倣¶
堯之時小人共工驩兜等四人為一朋　以下舉自古¶
人主能辨不能辨之得失治亂以証之¶
自古為朋之多且大莫如周　跌宕¶
夫興亡治亂之迹為人君者可以鑒矣　上已極透快¶
故只用澹澹一句收結¶
縱囚論然安知夫縱之去也(至/)所以復來乎　此段終¶
是刻深但言其不可為法則得之矣¶
<pb:KR3j0076_WYG_038-13a>¶
不然太宗施徳于天下(至/)此又不通之論也　此却責¶
備得是即使其誠亦不過意氣之相感何如禮義之化¶
使人不入于惡乎¶
唐書兵志論及其末也(至/)曰禁軍　禁軍自唐之盛已¶
有之不待末年¶
唐書藝文志論　四類平起方是唐書藝文志論蓋于¶
是始分為四也¶
帝王世次圖序　更簡勁尤佳¶
<pb:KR3j0076_WYG_038-13b>¶
以孔子之學(至/)宜其失之多也　數語可謂通人之論¶
蘇子由不知此而復為古史其亦謬矣¶
而舜禹皆夀百世　添毫¶
外制集序　用筆極有頓挫言外亦感慨無窮¶
學者文章見用于世鮮矣　又申歎上兩層¶
蓋王者之訓在焉二句　語重收煞得住¶
蘇氏文集序　子美固杜公之壻然當時借以起事尤¶
在范文正公故事甚微而斥逐不少貸前輩論此文都¶
<pb:KR3j0076_WYG_038-14a>¶
不甚分曉禍作于李定而張方平王拱辰之徒皆承吕¶
許公之風旨者歐公于序文緣有所避不曾盡情説破¶
而集錄之以為十卷　今作十五卷者又非歐公所編¶
之舊矣　豈公于子美之詩别為編故誌中首敘集錄¶
遺稿之事後又稱其詩也¶
其材雖髙而人亦不甚嫉忌(至/)末　不惟不加愛惜并¶
見廢亦非其罪及他人得路而子美獨前死此尤可悲¶
悼者瀠迥反覆言盡而意不止¶
<pb:KR3j0076_WYG_038-14b>¶
江鄰幾文集序　既銘其墓又序其文公于故交亦止¶
三人耳故此文以蘇梅陪説¶
而其間又有不幸罹憂患三句　對蘇¶
與夫仕宦連蹇二句　對梅江¶
獨其文章尚見于世者　轉入文集¶
故余于聖俞子美之殁(至/)其言尤感切而殷勤者以此¶
也　蘇梅二序妙處公已自發其藴¶
仲氏文集序　此文殊少佳處後半亦不謹嚴¶
<pb:KR3j0076_WYG_038-15a>¶
梅聖俞詩集序　得意之作¶
然則非詩之能窮人二句　跌宕¶
輒抑于有司　窮久¶
年今五十　提出將老¶
不求茍説于世(至/)樂于詩而發之　一句一折¶
雖知之深亦不果薦也　跌宕¶
其妻之兄子謝景初　景初之詩頗工蓋其淵源有自¶
　魯直謂從婦翁得句法則亦本于此也　景初名師¶
<pb:KR3j0076_WYG_038-15b>¶
厚¶
其後十五年　以下又公他日所續書¶
謝氏詩序　此等文韓柳不為¶
昔衛莊姜許穆夫人(至/)其不冺没矣　太大太逺南宋¶
後爛套實基于此¶
釋惟儼文集序曼卿嘗曰(至/)則賢者安肯顧我哉　前¶
後客主相酌成章¶
然嘗竊怪平生所交(至/)尚安能酣豢于富貴而無為哉¶
<pb:KR3j0076_WYG_038-16a>¶
　下云以此誚其坐人若無此數語則難從不交妄人¶
一段轉接耳¶
釋秘演詩集序　穆伯長尹師魯皆與演善見于師魯¶
文集亦謂其好論天下事衣冠而振起之必犖犖取竒¶
節云¶
予少以進士遊京師　長史云從自家起　老少盛衰¶
四字作關鍵¶
予疑所謂伏而不見者四句　長史云又入自已¶
<pb:KR3j0076_WYG_038-16b>¶
予亦時至其室　長史云又入自已¶
嗟夫二人者予乃見其盛衰二句　跌宕¶
章望之字序　亦學韓然太直¶
送徐無黨南歸序　用立徳立功立言之語而稍變之¶
其意蓋在言不能以徒立必附于徳與功而後能必其¶
不朽然轉至要處却不能説出師古聖賢之實于此見¶
歐之本領規橅去韓甚逺也¶
予欲摧其盛氣　摧字收全篇有力¶
<pb:KR3j0076_WYG_038-17a>¶
送楊寘序　此似學送王秀才序而不如者不獨筆力¶
簡古為難韓乃簡古中旨趣深逺¶
送梅聖俞歸河陽序　長史云歐公論梅聖俞詩詳于¶
書聖俞稿後一篇與此序同時所作其後序其詩集十¶
卷所謂詩乃窮而後工而最後作墓誌即書此數語曰¶
聖俞以為知言也作詩序惜無人能薦聖俞作墓誌又¶
悲聖俞之屢薦而終不見用也¶
送曾鞏秀才序况若曾生之業(至/)可怪也　駭其文¶
<pb:KR3j0076_WYG_038-17b>¶
思廣其學而堅其守　壯其志¶
而有司又失之　帶前¶
使知生者可以弔有司之失而賀余之獨得也　二句¶
總結所以許生者悠揚不盡¶
送田畫秀才寜親萬州序　長史云極似昌黎送王秀¶
才序本其先世立説也又云大抵歐公文從脩五代史¶
處極有得力　其中無味與昌黎絶逺發端語亦太冗¶
及建隆之際或滅或微　從萬州發端先着此句方不¶
<pb:KR3j0076_WYG_038-18a>¶
散漫¶
用兵不過萬人　欲誇功徳之盛而語非實錄文字必¶
歸無用乃書生之陋也未有師少于三萬人而能攻一¶
國者¶
巴峽之險至此地始平夷　即紐¶
皆王師嚮所用武處(至/)末　雙綰¶
傳易圖序易之傳注　以下又論傳注及師承¶
詩譜補亡後序　雖少深旨而文頗醇潔¶
<pb:KR3j0076_WYG_038-18b>¶
夫不盡見其書(至/)其能使之必服乎　善論¶
刪正黄庭經序　明白條暢¶
又有以謂此外物不足恃而反求諸内者　轉到黄庭¶
若大雅君子則豈取于此　收歸無仙本意¶
韻總序　發端迂逺諱其所不能而姑為大言以張之¶
此作者之大病¶
故儒者莫暇精之　非儒者之莫暇也近世小學廢矣¶
禮部唱和詩序　此等文未能喻其佳處¶
<pb:KR3j0076_WYG_038-19a>¶
蓋絶不通人者五十日　宋時試期之寛如此故校閱¶
宜精且有餘力唱和也¶
集古錄目序　使子瞻為之必不若此費力　自不逮¶
寶繪諸記¶
或譏予曰物多則其勢難聚　上既有聚多必散之語¶
此轉似贅¶
予對曰足吾所好(至/)末　回抱前半亦不見筆力¶
桑懌傳以免短使送三班　免短未詳¶
<pb:KR3j0076_WYG_038-19b>¶
若欲避名則善皆不可為也已　名言¶
仁宗御飛白記　較東坡文為深厚公事仁宗久自然¶
尤言之沉摰也¶
蓋以遭時清明(至/)亦朝廷一時之盛事也　長史云從¶
髙一層説來¶
余曰仁宗之徳澤(至/)登金門而上玉堂者乎　長史云¶
從低一層説來¶
御書閣記　晦翁以此為公文第一　開元以老子為¶
<pb:KR3j0076_WYG_038-20a>¶
祖且有道舉而太宗未始崇信其説特以前代帝王嘗¶
賜御書因而賜之此可見祖宗好尚之正而彼得之尤¶
為光寵絶盛之事以此立論轉到興復上亦可作一篇¶
文字¶
而道家非遭人主之好尚不能獨興　挽上開元¶
相州晝錦堂記　題無深意特髙一層起論施諸魏公¶
獨不為夸　荆川云前一段依題説起後乃歸之於正¶
此反題格也按反題却愈切題所以佳　閻云為時名¶
<pb:KR3j0076_WYG_038-20b>¶
卿謂父國華官右諌議大夫有列傳歐公為作真贊¶
臨大事六句宋史取以為列傳論¶
此一介之士得志當時　此志字淺¶
昔人比之衣錦之榮者也　提過本意¶
此公之志而士亦以此望于公也　長史云言公少時¶
之志便如此¶
其言以快恩讐矜名譽為可薄　有此証佐則前半方¶
不涉客氣若不量輕重只要髙處立濶處坐便成亂道¶
<pb:KR3j0076_WYG_038-21a>¶
矣¶
有美堂記　通篇以虛景成文¶
峴山亭記　長史云前半篇俱是後半篇影子　言外¶
有規史君好名意蓋叔子是賓光祿堂却是主也　史¶
君非其人而尤汲汲於名公蓋心非之妙在微諷中有¶
引而進之之意仍歸於敦厚也¶
峴山臨漢上望之隠然　起句用襄陽耆舊傳見世説¶
注¶
<pb:KR3j0076_WYG_038-21b>¶
是知陵谷有變而不知石有時而磨滅也¶
後人針砭亦是為後人放寛¶
將自待者厚而所思者逺歟　為後其為人與志之所¶
存伏脉　無自待者厚二句便義理不圓足文章亦徑¶
露少味矣歐公此等處尚得韓法也¶
因以君之官(至/)並傳於久逺　據事直書諷刺自見¶
君皆不能止也　諷¶
余謂君知慕叔子之風而襲其遺迹(至/)則君之為政於¶
<pb:KR3j0076_WYG_038-22a>¶
襄者又可知矣　長史云有諷有頌　立意好而文法¶
太卑熟¶
李秀才東園亭記　本不足記故但書其不能忘情于¶
園亭者¶
修友李公佐(至/)命修志之　下方詳敘隨之風土先㸃¶
出為亭作記方不散漫然亦嫌其語太煩也¶
隨雖陋非吾鄉　六字收束前二段¶
泗州先春亭記　有用文章筆亦峻健¶
<pb:KR3j0076_WYG_038-22b>¶
泗之民曰(至/)以食役者　長史云以出米助役為民之¶
意説得有體¶
且推其美于前人而志邦人之思也　長史云此却説¶
是張侯之意尤妙¶
前司封員外郎張侯夏守是州(至/)末　補明因其舊蓋¶
前政亦知所先者不欲没其人因可歸重堤上也¶
真州東園記園之廣百畝(至/)闢其後以為射賔之圃¶
先撮記園之大略¶
<pb:KR3j0076_WYG_038-23a>¶
芙渠芰荷之的歴(至/)鼪鼯鳥獸之嘷音也　細記園之¶
景物　就廢興上相形逐段裁剪文字始不平衍又得¶
當時即圖指㸃神貎¶
水光日景動搖而上下　儭筆生動¶
嘉時令節州人士女嘯歌而管絃　來遊不記三人但¶
記士女并為結處無辛苦愁怨之聲伏脉¶
若乃升于髙以望江山之逺近(至/)吾亦不能言也　補¶
寫圖外之景趣是文章染法彌有餘情¶
<pb:KR3j0076_WYG_038-23b>¶
其為我書其大概焉　落到作記此虛後實此正後反¶
皆有層次變換¶
真天下之衝也　應起處當東南之水㑹句又轉出一¶
層¶
然而池臺日益以新草樹日益以茂　即總收前文所¶
載¶
而又協于其職　從相得二字中結到園之可記而非¶
徒以其眷眷于是也¶
<pb:KR3j0076_WYG_038-24a>¶
然後休其餘閒又與四方之賢士大夫共樂于此　包¶
括首尾　結處故非溢美此園之所以可記也¶
乃為之書　記字結¶
海陵許氏南園記　長史云南園者許君之鄉園也故¶
本其居家之孝友以風示其鄉之人亦在鄉言鄉之義¶
也　海陵去真州宻邇以發運使還臨本州為小園于¶
郊居既不足鋪揚且有桑梓之敬又不可泛入與民同¶
樂議論故從許氏世有孝徳能化其鄉意推而論之非¶
<pb:KR3j0076_WYG_038-24b>¶
漫然翻案破壊記事文體¶
夫以制置七十六州之有餘(至/)亦不足書　將園字撇¶
開從海陵許氏四字着意¶
凡海陵之人(至/)登其臺榭　于記園仍善抱不脱¶
使許氏之子孫世久而愈篤　從上文世字生下¶
將見其園間之草木(至/)不擇子而哺也　張云似昌黎¶
董生詩　又作此一層文勢方不單薄于園上亦有餘¶
味¶
<pb:KR3j0076_WYG_038-25a>¶
叢翠亭記　早嵗學唐之文　似栁¶
蓋其名在祀典以下　此處尚少煩¶
見山之連者(至/)若鬭若倚　寫出叢字¶
菱溪石記刺史李濆為荇谿記　李濆荇谿新亭記見¶
文苑英華此句疑脫新亭二字¶
予感夫人物之興廢　一句結上生下¶
亭負城而近　荇谿新亭記云得古溪于郡之東北十¶
里¶
<pb:KR3j0076_WYG_038-25b>¶
桴槎山水記　前後意不相屬浮槎之水安知非前人¶
所未親歴而龍池或至宋而壊也乃遽發怒于又新何¶
哉　以吾郡言之虎邱石井唐人品為第三今不可食¶
天平山白雲泉發自范文正公今水味亦減矣使歐公¶
為文又作何語耶¶
游鯈亭記　翻得好¶
吉州學記　意思氣象俱勝　句句切慶歴吉州之學¶
其中照應極綿宻　長史批分三段㸔前言宋之學久¶
<pb:KR3j0076_WYG_038-26a>¶
而後立而歸美于天子次言吉州之學不久遂成而歸¶
美于李侯後言學之道又必久而後成以深致責望後¶
人之意尤覺神理警動¶
學校王政之本也(至/)須其久而後至于大備歟　長史¶
云此于立學遲久之故特作一段回䕶¶
事方上請而詔已下學遂以成　長史云李侯治吉在¶
未舉詔書之時此作者着意處見其賢于他人¶
吉之士率其私錢一百五十萬以助(至/)而來學者常三¶
<pb:KR3j0076_WYG_038-26b>¶
百餘人　長史云此是記事正面¶
進不能贊揚天子之盛美退不能與諸生揖讓乎其中¶
　長史云上句逺應下句近接¶
善敎者以不倦之意須遲久之功　公于本論下篇亦¶
云然¶
以詩頌天子太平之功　長史云收起處¶
刻辭于石而立諸其廡以俟　作記只一句結出¶
襄州穀城縣夫子廟記　長史云是廟記不是學記¶
<pb:KR3j0076_WYG_038-27a>¶
釋奠釋菜(至/)獨春秋行事而已　長史云廟以祭而設¶
故從祭祀説起是議論有原本處¶
而後之人不推所謂釋奠者(至/)何其謬論者歟　此層¶
議論徒欲駕韓之上不知乃犯駁題之病行文亦少撿¶
局矣¶
而州縣幸有社稷釋奠(至/)可勝歎哉　長史云有此一¶
段方見廟之不可不修方見修廟者之功¶
豐樂亭記　和平深雅　余嘗過清流關者其嶺甚卑¶
<pb:KR3j0076_WYG_038-27b>¶
不為絶嶮特以介南北之衝取滁之所必爭故耳¶
修既治滁之明年夏(至/)闢地以為亭　此一段先記亭¶
　曰明年則既在嵗物豐成之後矣¶
而與滁人往遊其間　虛含共樂¶
滁于五代干戈之際用武之地也　本其山川　以下¶
記豐樂之所以名¶
自唐失其政海内分裂(至/)何可勝數　此段意思甚好¶
但下字亦寛緩須如東坡表忠觀碑纔得精神　必説¶
<pb:KR3j0076_WYG_038-28a>¶
到殺人盈野殺人盈城着在百姓身上乃見今日休養¶
生息朝廷功徳之深¶
漠然徒見山髙而水清　插入山與泉一筆¶
今滁介于江淮之間　道其風俗之美¶
舟車商賈四方賔客之所不至　地僻¶
民生不見外事　事簡¶
而安于&KR0373;畝衣食以樂生送死　俗之安閒¶
而孰知上之功徳　宣上功徳¶
<pb:KR3j0076_WYG_038-28b>¶
乃日與滁人　共樂¶
風霜冰雪刻露清秀　南山逼冬轉清痩刻露圭角出¶
崖窽公二語從韓詩出也¶
樂其嵗物之豐成　破題¶
使民知所以安其豐年之樂者　其字從東坡書此記¶
　反應五代之際二句反覆以宣上恩徳意¶
刺史之事也　應治滁¶
遂書以名其亭焉　結句是記事之體¶
<pb:KR3j0076_WYG_038-29a>¶
醉翁亭記　長史云通篇命意在醉翁之意四句下分¶
兩大段摹寫　昭明太子陶淵明集序云有疑淵明詩¶
篇篇有酒吾觀其意不在酒亦寄酒為迹者也公此篇¶
中用其語　獨孤至之瑯琊溪述云公登山樂山者爭¶
同無小無大乘興從公又云時時醉止與夕鳥俱明月¶
滿山朱轓徐驅亦採用而變化出之¶
環滁皆山也　起句是法陽山天下之窮處也¶
若夫日出而林霏開以下　第二層又寫瑣屑事¶
<pb:KR3j0076_WYG_038-29b>¶
臨溪而漁(至/)太守醉也　還題中醉字¶
泉冽而酒香　泊宅編云東坡書此文改泉冽而酒香¶
作泉香而酒冽按倒轉則句響亦本月令水泉必香也¶
樹林隂翳三句　無此一層即意味索然¶
然而禽鳥知山林之樂(至/)末　逐層帶轉　兼取濠上¶
之意¶
畫舫齋記　善于洗發後來如戴帥初輩專效此種¶
豈真樂于舟居者耶　樂字即反起下一段¶
<pb:KR3j0076_WYG_038-30a>¶
峽州至喜亭記江出峽始漫為平流　按漢書地理志¶
夷陵下注應劭云夷陵山在西北是夷陵之所以名也¶
歐公乃云峽口之嶮至此而始平夷無乃未之攷歟¶
故舟人至此者　出至字¶
相賀以為更生　起喜字¶
夷陵縣至喜堂記　前段極言始來而不樂之由皆為¶
下文既至而後喜之地中間因朱君待公厚而堂又為¶
公作也故插敘能變陋俗以致歸美之意末仍以此作¶
<pb:KR3j0076_WYG_038-30b>¶
收文字照應處得大體所記雖止一堂仍非獨為吾一¶
人之私也¶
夷陵者楚之西境(至/)而詩人亦曰蠻荆　上皆敘細碎¶
事着此三四語㸃染乃質而不俚¶
　¶
　¶
　¶
　義門讀書記卷三十八¶
