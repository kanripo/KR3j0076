# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.479905
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷二十五
<pb:KR3j0076_WYG_025-1a>¶
欽定四庫全書¶
　義門讀書記卷二十五¶
　　　　　　　　翰林院侍讀學士何焯撰¶
　　後漢書¶
八志　司馬紹統之作本漢末諸儒所傳而述于晉初¶
劉昭注補别有總敘緣諸本或失刋劉敘故孫北海䕨¶
陰劄記亦誤出蔚宗志律歴之文¶
律歴權土灰　此灰字因下文葭莩之灰而誤史漢與¶
<pb:KR3j0076_WYG_025-1b>¶
淮南中皆作炭¶
各家術皆當有効於其當時　通人之言議亦詳核¶
禮儀上陵東都之儀(至/)周徧如禮　明帝誠為凟禮然¶
旣相沿有此議廢則難惟不得過侈如西京園寢之制¶
耳魏文始毁髙陵祭殿注中魚豢之論習見近事不復¶
深惟本意耳　按古者大事皆於祖廟行之若移上陵¶
之禮於廟則禮不凟而愛敬不替矣¶
髙禖立髙禖祠于城南　注中盧植注即鄭說而言之¶
<pb:KR3j0076_WYG_025-2a>¶
不悉束說疎矣¶
養老皆祀聖師周公孔子　周孔並祭至唐始革其制¶
五更亦如之　注引月令章句曰五更庶老也按五¶
更旣庶老則更字為分書叟字無疑矣¶
請雨郡國上雨澤　今雨澤章所始也¶
拜王公　注所引夏勤策文此漢三公策文舊式又注¶
引建寧四年七月立宋皇后文云今使太尉襲使持節¶
奉璽綬按范氏靈帝紀于是年三月書太尉聞人襲免¶
<pb:KR3j0076_WYG_025-2b>¶
太僕李咸為太尉此是詔書不應有誤紀所書拜罷未¶
審也¶
桃印至立秋如故事是日浚井改水　今人不知有改¶
水事改火則漢惟冬至行之當為以火徳故不欲如周¶
之數改耶¶
大儺先臘一日大儺　月令季春仲秋皆儺恐陰陽之¶
氣或有所過其害及人而物或憑焉也漢所存者止于¶
季冬大儺而已¶
<pb:KR3j0076_WYG_025-3a>¶
設桃梗鬱儡葦茭畢　注中所引度朔山一條今山海¶
經無此文¶
大喪或大赦天下　大赦上有或字則偶當大赦之後¶
雖即位亦可無數赦¶
祭祀封禪語在漢書郊祀志　上皆追述武帝事注東¶
觀書云云宜在下文上至奉髙下¶
六宗　注中諸家之釋惟紹統之說得其通矣¶
迎春三時不迎　不迎三時自漢始¶
<pb:KR3j0076_WYG_025-3b>¶
論然而未有金玉銀銅之器也　此玉專指印璽劉昭¶
之難非也¶
天文　注中所引張衡靈憲以為溟涬為根龎鴻為幹¶
太元為實周子太極圖蓋權輿于此文¶
五行雞禍靈帝光和元年南宫侍中寺雌雞欲化雄條¶
　在侍中寺者兆宫省臣將有雌化為雄者曹氏之祥¶
也莽后族操閹孽其占同頭冠未變者至子丕乃簒盗¶
也¶
<pb:KR3j0076_WYG_025-4a>¶
青𤯝七寸二分商數也五寸四分徴數也　曲說¶
屋自壞獻帝初平二年三月長安宣平城門外屋無故¶
自壞條　占在王允不在卓也注所引袁書是李傕傳¶
允奉天子保宣平城門樓上窮蹙乃下¶
災火安帝永初二年四月甲寅條　此視天文志所載¶
為詳然勝實痼疾鄧后固不輕以天下與從子也¶
延熹四年先是亳后因賤人得幸　后紀云帝惡梁氏¶
改姓為薄¶
<pb:KR3j0076_WYG_025-4b>¶
中平二年二月己酉南宫靈臺災　靈紀注云時燒靈¶
臺殿樂成殿此條下云周家之所造似當為靈臺¶
騶騎電激　謂左騶督促賣官錢者也事見羊續及宦¶
官傳¶
龍蛇孽永康元年八月桓帝時政治衰缺(至/)則為妖孽¶
　此語過歐陽子司天考論逺矣¶
人化七年越嶲有男化為女子條　明萬歴中陜西李¶
良雨事其占果同¶
<pb:KR3j0076_WYG_025-5a>¶
郡國　謂之郡國反不能該司𨽻矣所以前史諸志之¶
名不容輕改¶
河南尹有函谷闗　函谷在穀城者非秦之函谷故于¶
宏農下以故秦函谷闗别之¶
有氾水　注引左傳周襄王處鄭地氾按襄王所處者¶
氾也此注與潁川襄城下注相亂¶
河内郡溫蘇子所都濟水出王莽時大旱遂枯絶　按¶
酈善長曰濟水當王莽之世川瀆枯竭其後水流逕通¶
<pb:KR3j0076_WYG_025-5b>¶
津渠勢改尋梁脈水不與昔同然則枯絶者河内濟源¶
也¶
河東郡汾陰　注引博物記曰古之綸少康邑按梁國¶
虞縣下馬注有綸城少康邑與此錯出若馬誤則劉書¶
當證明之¶
有董池陂古董澤　注引左傳曰改蒐于董董澤之蒲¶
按上臨汾董亭下細注旣引改蒐于董則此當專主董¶
澤¶
<pb:KR3j0076_WYG_025-6a>¶
宏農郡華陰　注晉地道記曰潼闗是也按水經注云¶
河在闗内南流潼激闗山因謂之潼闗歴北出東崤通¶
謂之函谷闗也邃㟁天髙空谷幽深澗道之狹車不方¶
䡄號曰天險是直以潼闗函谷為一地二名也¶
左馮翊　魏略李義傳建安初闗中始開詔分馮翊西¶
數縣為左内史郡治髙陵以東數縣為本郡治臨晉蓋¶
一時權制旋復故故司馬氏不載然劉注當補見也¶
右扶風漆有漆水　注皇覧曰有師曠冢名師曠山按¶
<pb:KR3j0076_WYG_025-6b>¶
師曠晉人無緣得葬于此疑皇覧誤¶
梁國有魚門　注引邾人縣曺誤魚門自邾城門名也¶
碭山　當作碭不當作碭山前志可攷¶
薄　注杜預曰蒙縣西北有薄城中有湯冢按劉向云¶
殷湯無葬處此何以云¶
沛國虹　魯之大蒐恐不當在此注所引地道記誤也¶
且與奉髙下注相亂¶
魯國有闕里孔子所居　注引漢晉春秋及意别傳注¶
<pb:KR3j0076_WYG_025-7a>¶
地里何取于此¶
有牛首亭　注左傳桓十四年宋伐鄭取牛首按旣取¶
鄭地則非此牛首明矣¶
六國時曰徐州　俆音舒左傳正作舒史記索隱齊世¶
家下注云其字從人說文作䣄則今與九州之徐同一¶
字者乃傳寫誤也特正之¶
常山國欒城　注云在縣西北四十里疑當在上有塞¶
下¶
<pb:KR3j0076_WYG_025-7b>¶
九門　注云碣石山戰國策云在縣界按此碣石非禹¶
貢冀州貢道所由入河蓋又一山¶
清河國貝邱　舊刻貝字皆作具惟以中二畫與具字¶
别¶
濟北國有光里　京相璠謂光里即左傳所謂廣里與¶
此書合¶
山陽郡湖陸　注引地道記縣西有費亭城魏武帝初¶
所封按費亭仍曹騰故封注謬引¶
<pb:KR3j0076_WYG_025-8a>¶
琅邪國西海　疑前書海曲之誤¶
齊國臨菑本齊刺史治　注引皇覧曰吕尙冢在縣城¶
南按太公封齊五世葬周安得有冢在臨菑¶
九江郡壽春　注漢官云刺史治去雒陽千三百里與¶
志不同按志據中興以後漢官所據末年也¶
阜陵　晉書地理志云阜陵漢明帝時淪為麻湖¶
會稽郡鄞章安故治閩越地光武更名　注引晉元康¶
記曰本鄞縣南之囘浦鄉章帝章和元年立未詳按前¶
<pb:KR3j0076_WYG_025-8b>¶
書有囘浦縣南部都尉治注家不就前書核其沿革而¶
泛引地記以為鄉名何也　通鑑注引𨽻釋云當云章¶
安故囘浦章帝更名東候官故治閩越地光武更名于¶
文乃足此郡之末有東部侯國四字却是衍文侯與候¶
相近而南部所治故文有錯亂¶
呉郡　呉郡圖經續記曰漢順帝永建四年分會稽為¶
呉郡以浙江中流為界故餘杭富春皆屬呉郡但前書¶
有錢唐靈帝時朱雋封錢唐侯而今志無之按戴就傳¶
<pb:KR3j0076_WYG_025-9a>¶
揚州刺史歐陽參收就于錢唐獄明當時未嘗并省蓋¶
闕文也¶
烏程　注引左傳衡山當如或說在丹陽縣若至烏程¶
則過呉郡矣¶
廣漢郡雒州　前志廣漢郡但作雒此州字疑衍¶
揵為郡荷節　前志符莽曰符信此荷節疑符節¶
越嶲郡臺登　應劭云今曰臺髙¶
武都郡下辨武都道　隷續據武都丞吕國十二人題¶
<pb:KR3j0076_WYG_025-9b>¶
名有下辨道長任詩謂志闕一道字按前志正作下辨¶
道洪說是前志武都無道字則上下誤寫耳¶
安定郡出薄落谷　四字乃側注當衍出字而在烏水¶
出下¶
三水　注中有左谷三字乃正文當連三水下¶
太原郡上郡五原郡雲中郡朔方郡定襄郡　五郡注¶
中皆脫雒陽北里數¶
鴈門郡原平故屬太原　注引古史考曰趙衰居原今¶
<pb:KR3j0076_WYG_025-10a>¶
原平縣按趙衰所居當是温原譙叟誤¶
上谷郡寗廣寗　按前書寧莽曰博康廣寧莽曰廣康¶
則為寧不為寗審矣¶
遼東郡候城　按候城旣屬元菟郡不當仍列于此¶
遼東屬國昌遼故天遼屬遼西　按前書遼東無天遼¶
無慮　上遼東十一城中已列無慮此處何以複出¶
按鮮卑傳中中攻扶黎營注云縣屬遼東屬國恐扶黎¶
之誤¶
<pb:KR3j0076_WYG_025-10b>¶
交趾郡　洪适𨽻續云漢武帝置交趾刺史在十三州¶
數中東都因之杜佑通典云獻帝時以交趾刺史張津¶
交趾太守士燮有請改刺史為州牧至建安十八年復¶
禹貢九州省交趾入荆益帝紀自靈帝以前屢書交趾¶
刺史事迹傳中載交趾事却多作交州蓋是要其終而¶
言之但郡國志自中興以來直云交州不載廢置本末¶
可謂闕文¶
百官司徒　注中干寳之說是以時制附㑹古禮謬甚¶
<pb:KR3j0076_WYG_025-11a>¶
博士　注本紀桓帝延熹二年置秘書監按置秘書監¶
典領中書之不列于學官乃諸子百氏皆在焉與博士¶
傳經者異矣注以無所附故見于此其官亦六百石遂¶
比諸博士不知當屬少府在御史中丞之後如蘭臺令¶
史亦六百石乃其比也¶
光祿勲　注引漢官有官醫一人按宿衞在内恐倉卒¶
遇疾故有官醫¶
五官中郞將條　當時侍郞乃中郞之副郞中則列于¶
<pb:KR3j0076_WYG_025-11b>¶
郞之中而已¶
羽林左監　注引漢官謂二監官屬史吏皆自出羽林¶
中今武官不别置府史本此¶
右屬光祿勲舊有左右曹秩以二千石上殿中主受尙¶
書奏事平省之世祖省使小黄門郞受事　左右曹省¶
而尙書之權歸宦寺矣¶
太僕　注引漢官有官醫其獸醫也耶若後廷尉之醫¶
則為罪人設鴻臚之醫為逺人設衛尉之醫為宿衛設¶
<pb:KR3j0076_WYG_025-12a>¶
也¶
右屬太僕條　中興之初邊陲蕭條靡有孑遺芻牧無¶
所出故皆省之　國馬之政不可以廢中興矯前失之¶
過乘輿六廐節之可也然和帝紀永元五年詔省减凉¶
州諸苑馬則中興止設漢陽流馬苑而其後仍置之矣¶
安帝永初六年又于越嶲置長利髙望始昌三苑益州¶
置萬歲苑犍為置漢平苑¶
宗正條　西京枝屬其後衰者猶皆可考跨連荆益不¶
<pb:KR3j0076_WYG_025-12b>¶
失舊物蓋頼此制也注引漢官有官醫重枝屬故也後¶
司農事劇故亦置醫¶
大司農條　四時上簿如今之季報册　損多益寡如¶
今之撥餉有不同¶
平準令一人　靈紀熹平四年改平準為中準使宦者¶
為令列于内署則曾屬少府至獻帝初復故¶
太醫令一人六百石本注曰掌諸醫　注引漢官曰員¶
醫二百九十三人按二百九十三人當兼在諸曹者言¶
<pb:KR3j0076_WYG_025-13a>¶
之¶
侍中贊導衆事顧問應對法駕出多識者一人參乘¶
侍中得人則宦者之權自然抑損¶
黄門侍郞　注引衛權注呉都賦按衛權字伯輿見三¶
國志注中諸本皆誤瓘宋本亦誤¶
小黄門掌侍左右受尙書事　後漢樊安碑云為小黄¶
門右史右史今不見于志豈以其侍左右而得此名歟¶
祠祀令一人　本注曰下典中上疑脫宦者二字¶
<pb:KR3j0076_WYG_025-13b>¶
御史中丞一人　魏志鮑勛傳黄初四年為宫正宫正¶
即御史中丞也是亦沿周官小宰之意特大夫不領名¶
實乖耳西京屬副相猶得周官遺法至東京轉屬少府¶
則三公不得聞天子左右之人事任輕而體統䙝矣¶
蘭臺令史　前書百官公卿表御史中丞在殿中蘭臺¶
掌圖籍秘書桓紀延熹二年初置秘書監官注引漢官¶
儀秘書監一人秩六百石其官當列中丞下屬於少府¶
而此志遺之劉氏注補于太常博士之下則非也¶
<pb:KR3j0076_WYG_025-14a>¶
太子庶子如三署中郞　觀此制則庶子乃武臣後中¶
庶子如侍中則偹顧問與此不同¶
右屬太子少傅本注曰凡初即位未有太子官屬皆罷¶
唯舎人不省領屬少府　前書儒林傳博士弟子歲課¶
一科二十人為太子舎人蓋愼選文學之士也雖未有¶
太子而舎人不省以其成材實難非可求之倉卒領屬¶
少府亦以天子私財儲而養之¶
右屬北軍中候　注大駕鹵薄五校在前各有鼔吹一¶
<pb:KR3j0076_WYG_025-14b>¶
部按五校之有鼓吹以在大駕之前也然則鼓吹惟天¶
子得有之故大將軍曰賜¶
司𨽻校尉一人比二千石本注曰孝武帝初置　劉注¶
曰周無司𨽻按秋官司𨽻掌五𨽻之法何謂無之但所¶
掌不同耳¶
州郡邊郡置農都尉主屯田殖榖　若邊郡素不置農¶
都尉則充國不能行之倉卒¶
建武六年省諸郡都尉并職太守無都試之役　無都¶
<pb:KR3j0076_WYG_025-15a>¶
試之役亦所以匽武也然於古者務農講武之意偏有¶
所廢矣至王荆公行保甲法十年始成元祐始罷之當¶
以其無實而徒擾民故耶　注每有劇賊郡臨時置都¶
尉事訖罷之按此如桓紀初置太山瑯琊都尉官其後¶
次第皆罷是也袁紹傳中有上洛都尉亦此類¶
王國省御史大夫廷尉少府宗正博士官　博士官不¶
當省¶
闗内侯　注所引劉劭爵制此條宜補前書下然自五¶
<pb:KR3j0076_WYG_025-15b>¶
爵以上即不得其說矣以其猶近漢姑以為攷古之助¶
可耳¶
輿服長冠此冠髙祖所造故以為祭服　祖宗所造服¶
之以祭如其存也¶
武冠貂尾為飾　注引徐廣又曰意謂北方寒凉本以¶
貂皮煖額附施於冠因遂變成首飾今朝㑹髙麗使臣¶
所冠近煖額之說¶
　義門讀書記卷二十五¶
