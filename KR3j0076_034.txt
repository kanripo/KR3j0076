# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.682708
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十四
<pb:KR3j0076_WYG_034-1a>¶
欽定四庫全書¶
　義門讀書記卷三十四¶
　　　　　　　　　　翰林院侍讀學士何焯撰¶
　　昌黎集(外集/)¶
明水賦　題注公貞元八年登第云云按今文苑英華¶
尚存賈稜陳羽歐陽詹李觀馮宿劉遵古六人詩　觀¶
同時栁白集中所載及前後塲屋諸賦乃見韓公此作¶
格超韵穏亦冠絶當代也¶
<pb:KR3j0076_WYG_034-1b>¶
旣齊芳於酒醴　周禮注明水以為𤣥酒疏云鬱鬯五¶
齊以明水配三酒以&KR0975;酒配&KR0975;酒井水也&KR0975;酒與明水¶
别而云明水以為&KR0975;酒者對則異㪚文通謂之&KR0975;酒是¶
以禮運云&KR0975;酒在堂亦謂明水為&KR0975;酒也¶
如得其宜　宜𫟍本作情此正與前主忠敬意相應¶
豈不以徳恊于坎(至/)氣應則通　二韵促之使𦂳公文¶
必有隨手之變也宋賦必一韵十二句則拙矣　形藏¶
之藏苑作昭得之¶
<pb:KR3j0076_WYG_034-2a>¶
足以驗聖賢之無黨(至/)末　不着迹¶
海水　詩意謂其才未足以勝大任則當退而求志以¶
待其成也注謬¶
海水非愛廣(至/)末　此下言與身世兩相棄者不同¶
請遷&KR0975;宗廟議　謹潔似經¶
尚書咸有一徳(至/)可以觀徳　注十六字舊史闕按此¶
十六字乃祖功宗徳不在其數之據何可闕也¶
祖功宗徳不在其數　劉歆議只以二語括之為高祖¶
<pb:KR3j0076_WYG_034-2b>¶
太宗起本¶
上賈滑州書　雅潔古節¶
昭融古之典義(至/)保任皇極　猶有塗塈經典之迹¶
上考功崔虞部書　前半嫌於自暴而訐人者故正集¶
無之¶
是知其文之或可四句　上人之莫可者非今之人也¶
下人之或可者志古之人也¶
又歎執事所守異於人　與下愚之所守對¶
<pb:KR3j0076_WYG_034-3a>¶
人廢耳任目(至/)故有所退　廢耳任目而時所尚者華¶
則所進者必華而所退必實也　兩故字即上異字意¶
華實不兼　注不疑當作必按不兼即下所云實與華¶
違也若作必字則公已不在三人之列矣¶
然愚之所守竟非偶然故不可變　以下言其人寜為¶
莫可者其所志有在不容變而為時之所可也¶
夫古之人四十而仕(至/)而又之死不倦　日以進¶
夫今之人務利而遺道(至/)而役役於持權者之門　日¶
<pb:KR3j0076_WYG_034-3b>¶
以退¶
行之以不息六句　終上所守之不可以變¶
其信然否也　應前疑字¶
斯文未䘮四句　惟乖於時乃與天通此公生平所自¶
信知命不惑者也　終上信字¶
必有以見知爾　應知其人知其文兩知字¶
與少室李拾遺　清挺勁直不同常玩¶
小大之事皆出宰相樂善言如不得聞　觀太平之運¶
<pb:KR3j0076_WYG_034-4a>¶
者在此三語¶
必望審察而逺思之　審察收加秩逺思收善類¶
答劉秀才論史書　史書記人善惡傳信於萬世若褒¶
貶失當後人猶可駁而正之茍記録失實輕據傳聞撰¶
立事跡甚則牽顧他人之諱忌恣慿已意之愛憎不公¶
不直為阿為誣使來世蒙其欺誑永無别白其取怒于¶
鬼神不亦宜哉至於易代之後人跡久陳每見修撰之¶
家猶多瞻狥不免私曲然則為實録者何得容易也退¶
<pb:KR3j0076_WYG_034-4b>¶
之一作平淮西碑不詳李愬之功果致發憤於正夫其¶
不肯作史豈非明哲之論乎¶
在據事跡實録二句　本揚子雲¶
然此尚非淺陋偷惰者所能就　伏後¶
僕年志已就衰退(至/)行且謀引去　此段應非淺陋偷¶
惰者所能就¶
且傳聞之不同(至/)令傳萬世乎　此段又見實録之難¶
　此是主意誠不可以率爾為也¶
<pb:KR3j0076_WYG_034-5a>¶
若無鬼神二句　收住當畏懼¶
與大顛書　題注其後書吏部侍郎潮州刺史則非也¶
云云按即此亦可證其偽矣要之公與大顛始末盡於¶
孟尚書書中數語何必為緇流所欺取此謬妄之迹歟¶
　考異云皆非可與實事而求是者也云云按必欲反¶
復文致三書為出於韓亦可以見朱子用心之隘而私¶
矣使其無他亦可謂絶不知文識見凡下徒貽後人之¶
笑耳　久聞道徳尚是未見顛時語¶
<pb:KR3j0076_WYG_034-5b>¶
切思見顔　成何文理朱子乃謂决為公文非他人所¶
能作乎¶
送汴州監軍俱文珍序屯兵十萬(至/)舟車所同　數筆¶
有班馬風力¶
送浮屠令縱西游序於是乎吾忘令縱之為釋氏子也¶
　收異同¶
不知其不可也　應可與¶
河南府同官記　筆無㸃塵¶
<pb:KR3j0076_WYG_034-6a>¶
盧公去河南為右補闕(至/)自工部尚書至吏部尚書¶
上一層只㸃明得河南同時得五將相此層又將中間¶
轉遷敘清畧一裁翦不令板直¶
我公愿潔而沈宻二句　世得云愿潔沈宻以沈&KR0467;言¶
開亮卓偉以高明言愿潔言其行沈宻言其識開亮言¶
其識卓偉言其行¶
登槐賛元二句　均後以宰相出藩此特伏案非䛕佞¶
語¶
<pb:KR3j0076_WYG_034-6b>¶
有若將同其後二句　結住　一倒轉便不凡¶
除崔羣戸部侍郎制　朱子語録退之除崔羣侍郎制¶
最好¶
於今雖重　當作於今為盛為惟音訛又訛作雖¶
潮州請置鄉校牒　體格氣味純乎西漢　質雅中意¶
味深長此真充於中溢乎外而不自知者¶
不如以徳禮為先而輔以政刑也　政刑不可廢但不¶
可獨任耳此句變得好¶
<pb:KR3j0076_WYG_034-7a>¶
夫欲用徳禮未有不由學校師弟子者　論本董子¶
夫十室之邑必有忠信　古注必有忠信一讀如邱者¶
焉不如一讀邱之好學也一讀言我不如此人方願學¶
之也¶
刺史縣令不躬為之師　所謂三王四代惟其師¶
順宗實録第一景申上即位太極殿册曰(至/)無沗我高¶
祖太宗之休命　凡册文詔書但削去繁縟即簡質近¶
古脩唐書者不知此法本紀中至一字不存宋景文列¶
<pb:KR3j0076_WYG_034-7b>¶
傳遇章疏輒竄易以就竒澁皆與公背馳者也宋元諸¶
史畧無翦裁亦其失維均¶
登伉皆上在東宫時侍讀以師傅恩拜　書以師傅恩¶
所以别於伾文之黨也¶
實録第二貞元末五坊小兒張捕鳥雀於閭里　南部¶
新書聖厯二年勅雕鶻鷹鷂狗為五坊二十四年各置¶
使¶
追故相忠州刺史陸贄　直自貶所召還者時謂之追¶
<pb:KR3j0076_WYG_034-8a>¶
　刺史二字當作别駕縁上蘇弁之文傳冩致誤¶
丁酉吏部尚書平章事鄭珣瑜稱疾去位(至/)遂不起¶
此事敘致尤不减班孟堅¶
實録第三元和三年以修實録功追贈工部尚書　附¶
書¶
實録第四贄令吏部分内外官員為三分計闕集人以¶
為常　今截闕之法所始¶
城字亢宗北平人代為官族　陽騖顯於慕容氏由此¶
<pb:KR3j0076_WYG_034-8b>¶
遂為非平望族¶
有懐刺造城而問者(至/)不能聴客語　敘事至千載下¶
讀之猶聲音笑貌顯顯在目馬班而下可復見乎¶
朝廷有直臣天下必太平矣　元和之治此舉貽之也¶
萬福知言哉¶
實録第五永貞二年正月景戍朔　注戍史作寅按當¶
作寅所謂永貞二年者止於此一日耳翌日丁夘即下¶
制改元元和詳見舊唐書及通鑑也¶
<pb:KR3j0076_WYG_034-9a>¶
同竇(牟/)韋(執/中)尋劉尊師不遇　竇詩止三四佳不及公¶
逺甚韋甚凡鄙公此詩直當與沈宋抗行也　發端得¶
尋字神味¶
院閉青霞入二句　𠲒下隠形又不寂寞　但用馭風¶
二字即已暗藏不遇矣筆墨之敏妙至此¶
猶疑隠形坐二句　結不遇變化桃字又與仙源暗應¶
嘲鼾睡　此篇多用佛經因其浮屠而戲之¶
晝月　觀此則知玉川月蝕體貌蝕字處公皆刪去葢¶
<pb:KR3j0076_WYG_034-9b>¶
不以為難能也¶
辭唱歌　近東野¶
知音者誠希　下二句只似惜别却暗寓知希深妙¶
答侯生問論語書愈昔注觧其書而不敢過求其意¶
不敢過求則本意可得而歸穏當矣穏當二字觧經之¶
極則也　此篇當以文采不耀故正集遺之¶
長安慈恩塔題名　石洪至長安當在元和六年徴拜¶
昭應尉校理集賢御書時　石洪歿於元和七年而子¶
<pb:KR3j0076_WYG_034-10a>¶
厚十年始自永州例召至京師安得同登慈恩也東野¶
之歿亦在九年時年六十四其齒長于退之不啻一終¶
不應題名於習之下¶
福先塔寺題名　王仲舒神道碑云元和初徴拜吏部¶
員外郎未㡬為職方郎中知制誥安得三年尚為吏部¶
員外仲舒以直楊慿之寃出為硤州刺史慿貶在四年¶
則三年亦不得在洛也仲舒貞元中已入南宫名軰尊¶
矣又安得以石洪加其上乎其偽無疑歐公不之審耳¶
<pb:KR3j0076_WYG_034-10b>¶
趙德文録序　文録疑好事者依托¶
　¶
　¶
　¶
　¶
　¶
　¶
　義門讀書記卷三十四¶
