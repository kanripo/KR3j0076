# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.289455
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷十六
<pb:KR3j0076_WYG_016-1a>¶
欽定四庫全書¶
　義門讀書記卷十六¶
　　　　　　　　　翰林院侍讀學士何焯撰¶
　　前漢書¶
諸侯王表周公康叔建於魯衛(至/)亦五侯九伯之地¶
左傳但言五侯九伯汝實征之非兼有其地盖班氏誤¶
也若魯衛各數伯里則以方計之耳¶
被竊鈇之言　竊鈇事必出諸子書注中應說近之而¶
<pb:KR3j0076_WYG_016-1b>¶
不詳顔乃迂謬¶
王子侯年表王莽擅朝偽褒宗室侯及王之孫焉　王¶
孫畢侯則近屬無不分裂無復大藩之可懼矣¶
居攝而愈多非其正故弗錄　例正而嚴¶
號諡姓名　此姓字乃衍文蘇氏洵求其說而不得遂¶
謂加以異姓之例示天子不能有其同姓以戒權歸于¶
下不思莽偽褒宗室居攝愈多班氏固云非正弗錄無¶
在此表者也况此表自孝昭以訖哀平前此者安能曲¶
<pb:KR3j0076_WYG_016-2a>¶
傳私說哉¶
髙惠髙后文功臣表是以燕齊之祀與周並傳　禮記¶
武王克殷反商未及下車而封黄帝之後于薊陸徳明¶
云黄帝姓姬君奭其後也故燕齊並稱¶
三人為衆雖難盡繼宜從尤功　從其尤者亦非以三¶
人一人為限注孟服二說皆失之¶
景武昭宣元成功臣表將帥受爵(至/)續元功次云　以¶
應本約故亦謂之功臣表可續元功之次也元功即指¶
<pb:KR3j0076_WYG_016-2b>¶
髙惠髙后孝文功臣所謂以昭元功侯籍者也¶
外戚恩澤侯表其餘后父據春秋褒紀之義(至/)是以别¶
而叙之　皆不應功臣本約不可續前二表之後故别¶
之為恩澤也廣博言其濫¶
百官公卿表或說司馬主天司徒主人司空主土是為三¶
公　或說是諸侯執政之卿天子六卿大國三卿猶之¶
大國三軍半于天子之六軍也自秦漢皆沿諸侯之制¶
太尉秦官　應劭曰自上安下曰尉武官悉以為稱按¶
<pb:KR3j0076_WYG_016-3a>¶
宋時以太尉為武官相呼通稱本應氏說¶
奉常秦官又均官都水兩長丞　都水屬太常治都以¶
内之水故其官曰長山陵所在尤以流水為急故太常¶
有専責也¶
郎中令秦官(至/)更名光祿勲　當從注中如淳說勲讀¶
閽今閩越間猶有此音下更中大夫為光祿大夫亦以¶
在宫門内耳¶
僕射秦官(至/)有主射以督課之　僕射之義如此則已¶
<pb:KR3j0076_WYG_016-3b>¶
矣秦官不徵諸漢書乃反附㑹周制耶以射為讀如夜¶
音者尤謬¶
宗正秦官(至/)更名宗伯　應劭曰周成王之時彤伯入¶
為宗正也師古曰彤伯為宗伯不謂之宗正按宗正亦¶
謂之宗伯王莽縁此以改官名應說非無本但是後儒¶
曲說與周官不合故班氏斷為秦官¶
中尉秦官(至/)更名執金吾　崔豹古今注曰金吾棒也¶
以銅為之黄金塗兩末近代言金吾者祖之明人呼錦¶
<pb:KR3j0076_WYG_016-4a>¶
衣衛指揮使為大金吾以所領官校御仗中持此云¶
太子太傅少傅古官(至/)舍人　庶子先馬舍人屬二傅¶
則賔友也¶
水衡都尉屬官有上林均輸御羞禁圃　御羞與禁圃¶
連類而言則是出珍羞之地名如說在藍田者為近不¶
得如師古指御宿川以當之也¶
越騎校尉掌越騎　如淳曰越人内附以為騎也晉灼¶
曰取其材力超越也按騎非越人所長似晉說是不當¶
<pb:KR3j0076_WYG_016-4b>¶
如師古以下文胡騎比例也¶
元朔五年不書列將軍　按此年長平侯衛青為大將¶
軍不書脫漏於三劉後也¶
元狩三年廷尉張湯為御史大夫　按史記表湯為御¶
史大夫在二年此疑誤¶
古今人表　今人則褒貶具于書中雖云總備古今之¶
略要其實欲人因古以知今也師古謂不表今人其書¶
未畢故也恐非¶
<pb:KR3j0076_WYG_016-5a>¶
而諸子頗言之(至/)故博采焉　此班氏以史遷但考信¶
六藝猶有踈略故復著此表存其大都雖百家所言不¶
遺其人也¶
禮樂志夀何以不若髙宗　師古注享國五十九年故¶
云夀然石經云肆高宗之享國百年如五行志劉向傳¶
言髙宗百年者非一¶
周道始缺怨刺之詩起　怨刺起人表注以為懿王時¶
漢興樂家有制氏　服䖍曰魯人也按周樂在魯故制¶
<pb:KR3j0076_WYG_016-5b>¶
氏猶傳其聲律¶
周有房中樂　宋祁曰周上有曰字按有曰字為是盖¶
相傳唐山夫人云然而孟堅所見非周之舊特楚聲也¶
與下曰本舜招舞也義同¶
孝惠二年使樂府令夏侯寛備其簫管　按武帝始立¶
樂府此樂府令疑作大樂令¶
采詩夜誦　師古曰其言詞或秘不可宣露故于夜中¶
歌誦也按夜誦與秘祝不同豈為不可宣露哉下文云¶
<pb:KR3j0076_WYG_016-6a>¶
昏祠至明盖慮臨祭或以倦惰獲罪于天神地&KR0344;故先¶
教之夜誦以肄習樂童也¶
西顥含秀垂穎續舊不廢　續猶嗣續也不曰登新而¶
曰續舊善言天地生物之心矣¶
元㝠易亂除邪革正異俗兆民反本抱素懐樸　書所¶
謂朔易者其義如此¶
丞相匡衡更定詩六章　詩甚凡鄙乃欲更定相如軰¶
所作不自量矣¶
<pb:KR3j0076_WYG_016-6b>¶
天馬以下十章　天馬之歌雜以析酲之語臚于郊祀¶
其如樂何¶
景星空桑琴瑟結信成　空桑琴瑟見周禮大司樂夏¶
至祀地&KR0344;所奏也¶
今漢郊廟詩歌未有祖宗之事(至/)所為發憤而増歎也¶
　後之作史者於本朝制作能昌言以折其衷若此者¶
罕矣¶
刑法志一同百里(至/)是謂千乗之國　百乗千乗惟此¶
<pb:KR3j0076_WYG_016-7a>¶
及康成注周禮為審宋儒以百里出千乗後人并以十¶
里出百乗謬矣¶
踵秦而置材官於郡國(至/)修武備云　七語中括盡一¶
代兵制¶
古人有言天生五材(至/)帝王之極功也　此兼為建武¶
以還悉罷郡國都尉之官罷材官樓船士歳時不講肄¶
武備言之¶
命甫侯度時作刑以詰四方(至/)用重典者也　志中雖¶
<pb:KR3j0076_WYG_016-7b>¶
序甫刑而無一言及于金贖盖以唐虞之法止於官府¶
學校鞭朴輕刑而又情法可議者穆王則五刑皆得罰¶
鍰以免衰世敝法不可以訓故從削略而於蕭望之傳¶
中駁難張敞之議致其意焉¶
勸趣農桑減省租賦　此平刑之本省刑罰薄稅斂深¶
耕易耨三者實相為表裏¶
選張釋之為廷尉罪疑者予民　主於平刑而又必得¶
其人斯民實被其澤非徒為寛柔姑息縱舎有罪而已¶
<pb:KR3j0076_WYG_016-8a>¶
其減笞三百曰二百(至/)畢一罪乃更人　隋行新律除¶
訊囚酷法考掠不得過二百行杖者不得易人枷杖大¶
小皆有程式蓋亦本此　今行笞五則更一人宜禁止¶
於是選于定國為廷尉　選張釋之為廷尉招進張湯¶
趙禹之屬於是選於定國為廷尉大書治亂得失以為¶
法戒非獨文章照應之法¶
上罪梏拲而桎　即所謂身親三木也¶
故俗之能吏公以殺盗為威　按今俗頗有此弊然盜¶
<pb:KR3j0076_WYG_016-8b>¶
得財而未傷人者戮起意一人而流宥其餘固得古人¶
用刑之意專殺者必有報虐之隂禍不可不戒也¶
食貨志農民户人已受田　周禮載師注引此作農民¶
户一人已受田脱一字則文義不可曉¶
庠序之異者移國學於少學　諸侯之國學為少學不¶
敢儗天子之太學也¶
貴粟之道在於使民以粟為賞罰(至/)令出而民利者也¶
　以下不過戰國權宜之計又李商末流也以術籠取¶
<pb:KR3j0076_WYG_016-9a>¶
富民使粟入於官錢歸於農茍便目前詫為兩利數年¶
之後爵不足重富亦無餘雖修賣爵之令應者漸少至¶
於裁價招民國體大壊又其窮也不得不趨丐奪而告¶
緡鹽鐵之徒出矣洪範傅說有作為姦詐以傷民財豈¶
非晁氏作法於貪乎¶
邊食足以支五歳可令入粟郡縣矣　爵罔及惡徳可¶
以入粟得之人主礪世之柄去矣况復入粟郡縣不顧¶
其後乎以中鹽變易賣爵明制為最善矣¶
<pb:KR3j0076_WYG_016-9b>¶
足支一歳以上可時赦勿收農民租　誘民入粟而勿¶
收其租豈非欲取故與朝三暮四之術乎是故漢文之¶
除租不如三代之什一也¶
廼下詔賜民十二年租稅之半(至/)宫室列館車馬益増¶
修矣　自髙帝以来儉素之羙至景帝稍改前此五六¶
十年未嘗以天下為樂也漢祚之長安得不差肩三代¶
乎¶
人人自愛而重犯法(至/)固其變也　人人自愛以下管¶
<pb:KR3j0076_WYG_016-10a>¶
子所謂倉廩實而知禮節也於是罔䟽而民富以下孟¶
子所謂飽食煖衣逸居而無教之弊也禮義不明則淳¶
厚之俗未幾而散故霸者之治易興亦易衰難以維持¶
經久也¶
見稅什五　如今者計所收彼此均分吴地賦重則有¶
不止於此者¶
故平都令光教過以人輓犁　以人輓犁似始於此¶
故事歳漕關東榖四百萬斛(至/)可以省關東漕卒過半¶
<pb:KR3j0076_WYG_016-10b>¶
　此即後代和糴所本¶
二年齊地饑(至/)毋與民争利　常平倉猶微寓損上益¶
下之意何謂與民争利此諸儒毁所不見耳榖石三百¶
餘正為常平法但行於邉郡關東未遍也¶
漢氏減輕田租(至/)天下謷謷然䧟刑者衆　王莽亦仿¶
董生之意而不度時宜行之過當遂擾天下¶
凡輕重歛散之以時則凖平守凖平使萬室之邑必有¶
萬鍾之臧臧繦千萬　上凖平句其始事也必行之經¶
<pb:KR3j0076_WYG_016-11a>¶
久而後能有藏蓄守字極有關係近刻脫下守凖平句¶
者失之¶
錢輕則以術歛之重則以術散之貨物必平　此中即¶
兼寓歛散民粟之術矣¶
公孫宏以宰相(至/)然而無益於俗　奉已而不在民所¶
以無益於俗也¶
益廣開置左右輔　當從平準書作益廣關開字誤也¶
式既在位(至/)上不說　卜式始進不正一旦更弦誰能¶
<pb:KR3j0076_WYG_016-11b>¶
聼之¶
不敢言輕賦法矣　輕史記作擅謂常法正供外擅取¶
諸民以訾給所過軍也徐廣注云擅一作經謂不顧經¶
常法則此刻輕者傳寫誤也當改作經¶
租稅祿賜皆以布帛及榖使百姓壹意農桑　元世祖¶
不師此意而承襲趙宋之㑹子金源之交鈔亦不善變¶
法矣哉¶
樂語有五均　周書大聚解市有五均早暮如一送行¶
<pb:KR3j0076_WYG_016-12a>¶
逆来振乏救窮其樂語之所本乎¶
郊祀志能知四時犧牲壇場上下氏姓所出者以為宗¶
　師古曰宗宗人按宗人宗伯之屬周禮春官有都宗¶
人家宗人¶
禋于六宗　師古以乾坤六子之說為是按六子乃所¶
畫之卦象豈可指為六神乎天宗三地宗三則與下山¶
川重複要之孟說為長¶
設射不来不来者諸侯之不来朝者也　史記作設射¶
<pb:KR3j0076_WYG_016-12b>¶
貍首貍首者諸侯之不来者也徐廣注貍一名不来¶
合七十年而伯王出焉　師古曰七十當為十七今史¶
記舊本皆作十七字按漢書中當据史記刋正者甚多¶
不止七十之為十七也小顔當日多拘於俗師之傳未¶
及博求是正耳¶
自齊威宣時騶子之徒(至/)不可勝數也　此一段是秦¶
漢淫祀根柢亦此志之樞紐也¶
薄山者襄山也　襄山當從史記作衰山揚雄河東賦¶
<pb:KR3j0076_WYG_016-13a>¶
爪華蹈衰¶
而雍有日月參辰南北斗　仲馮曰二十八宿既已備¶
而又言參與南北斗衍字也按參即叄字謂三辰也仲¶
馮誤以參昴當之耳¶
對曰四帝有白青黄赤帝之祠　無黒帝者秦自以水¶
徳當其一也¶
以為漢乃水徳之時河決金隄其符也　河決豈佳事¶
而云水徳之符乎¶
<pb:KR3j0076_WYG_016-13b>¶
於是作渭陽五帝廟　作廟以祠五帝黷禮甚矣置賈¶
生而用妄人無稽之說豈非不學之累乎¶
於是始更以十七年為元年　此人主自改元之始不¶
祥莫大焉¶
古天子常以春解祠　解即袚除也張晏說是¶
齊人少翁以方見上(至/)天子自帷中望見焉　今人謬¶
以少翁事為李少君誤始於長恨歌¶
有司言元宜以天瑞(至/)曰狩云　自改元已非而又阿¶
<pb:KR3j0076_WYG_016-14a>¶
諛附㑹之漢廷亦可謂無人哉¶
樂成侯登上書言欒大　按功臣表樂成侯為丁義元¶
鼎五年大坐誣罔腰斬義亦坐言五利不道棄市此志¶
作登互異¶
又以衛長公主妻之　此天子女亦稱長公主以衛主¶
妻大者令為親屬如大所言也¶
皆甞鬺亨上帝鬼神　師古曰鬺亨一也鬺亨煮而祀¶
也按鬺古烹飪字下亨乃古亨祀字也一之者非亨音¶
<pb:KR3j0076_WYG_016-14b>¶
香兩反¶
而神靈之封君七千　封君七千當如注中李竒之說¶
此方士自為地也又慮有斥其妄者故下文又有斷斬¶
之說凡進邪術異端未有不欲假此以竊刑賞二柄者¶
也¶
百餘歳然後得與神遇　恐其言不驗被誅故逺其期¶
於百餘歳即後言非少寛暇神不来之意¶
其秋有星孛於東井(至/)天其報徳星云　以彗孛為徳¶
<pb:KR3j0076_WYG_016-15a>¶
星紀一時阿諛兼以明封禪無益也¶
明堂中有一殿(至/)名曰昆侖　依古名而其制度之不¶
經若此¶
禹建言漢家宗廟祭祀多不應古禮(至/)宜於長安定南¶
北郊為萬世基　後世郊祀之禮稍存古制者貢匡之¶
所貽也¶
天地以王者為主　此語乃參贊之本中庸之藴也¶
又罷髙祖所立梁晉秦荆巫　梁晉秦荆之巫不當罷¶
<pb:KR3j0076_WYG_016-15b>¶
家人尚不欲絶種祠(至/)恐其咎不獨止禹等　以子政¶
而為此言學固不可雜耶¶
莽遂崈鬼神淫祀(至/)語在其傳　以莽事終之者惧東¶
京之主有藉口法祖宗復為武宣之淫祀俾其鍳於莽¶
也¶
天文志星者金之散氣其本曰人漢者亦金散氣其本¶
曰水　今西人竊金之散氣一語謂雲漢者乃衆星所¶
聚而成固未必非然忘其本曰水四字遂目天河之說¶
<pb:KR3j0076_WYG_016-16a>¶
為古人之誤則又妄矣　孟康注水生於金一語亦失¶
本義在地成形莫大於水故聚精而成河漢之象耳凡¶
星皆金散氣何以上云其本曰人不曰其本曰水乎¶
長庚(至/)天暒而見景星　天暒而見景星當屬下條¶
五行志鯀陻洪水汨陳其五行　天一生水水失其性¶
則五行由此皆亂其序列也¶
今髙廟不當居遼東(至/)於禮亦不當立　此貢禹匡衡¶
罷諸廟所本¶
<pb:KR3j0076_WYG_016-16b>¶
視親戚貴屬在諸侯(至/)承天意之道也　此即吕歩舒¶
不知其師書以為大愚者董子亦幾得禍以故言不可¶
不慎也¶
劉歆以為金石同類　此邵子金生於石所本¶
先是一年有司奏罷郡國廟(至/)通儒以為違古制　五¶
行傳本向歆故絀毁廟之議¶
過河陽主作樂　河陽當如外戚傳作陽河注家未及¶
并此舉正¶
<pb:KR3j0076_WYG_016-17a>¶
昭帝始元二年冬亡氷(至/)欲以説下　此乃由臣下殺¶
不時之象非為行寛緩也¶
書序又曰　五行志已引書小序則孔傳乃真西漢古¶
書耶¶
河平元年四月己亥晦日有食之(至/)月同孝惠　孝惠¶
時以十月為嵗首今食於夏正之四月雖變之大者月¶
固不同也¶
地理志堯遭洪水懐山襄陵天下分絶為十二州　言¶
<pb:KR3j0076_WYG_016-17b>¶
十二州者此最為得之經師相承以為十二州在禹治¶
水之後不可通矣¶
厥田中下賦貞　師古注州第九賦亦正當也按賦乃¶
與田正當不謂與州也鄭康成曰其賦中下其不曰同¶
者避乃同之文¶
浮於淮泗達於河　河讀作荷說文荷字下注云荷澤¶
水在山陽胡陵禹貢浮於淮泗達於荷兼引此志及禹¶
貢之文則作河者乃寡學者因經文之訛而妄改也¶
<pb:KR3j0076_WYG_016-18a>¶
滎波既豬　波史記作播是也後云泆為滎非水名¶
東為北江入於海　師古曰自彭蠡江分為三遂為北¶
江而入海史記注孔安國云自彭蠡江分為三道入震¶
澤遂為北江而入海按入震澤之語最為謬妄顔氏削¶
去得之¶
錫土姓　師古注言封諸侯賜之土田因以為姓按因¶
以為姓所謂以國為姓也¶
改禹徐梁二州合之於雍青分冀州之地以為幽并¶
<pb:KR3j0076_WYG_016-18b>¶
周禮注此州界揚荆豫兖雍冀與禹貢略同青州則徐¶
州地也幽并則青冀之北也無徐梁梁屬於雍猶幽并¶
之屬於冀也¶
&KR1051;曰五湖　師古曰五湖在吴按具區在吴既為藪則¶
五湖不専在吴明矣¶
京兆尹船司空　百官公卿表都司空注如淳曰律司¶
空主水及罪人船既司空所主兼有罰作船之徒役皆¶
在此縣也¶
<pb:KR3j0076_WYG_016-19a>¶
左馮翊髙陵(左輔都/尉治)　范煜漢書郡國志劉昭注引潘¶
岳關中記曰三輔舊治長安城中長吏各在其縣治民¶
光武東都之後扶風出治槐里馮翊出治髙陵盖左馮¶
翊治長安城中故左輔都尉治髙陵也¶
太原郡(有家/馬官)　後漢咸宣傳云衞青充使買馬河東太¶
原家馬官其以此時置耶¶
河内郡温　續書郡國志温下注濟水所出王莽時大¶
旱遂枯絶孟堅不載豈為此耶¶
<pb:KR3j0076_WYG_016-19b>¶
陳留郡濟陽(莽曰/濟前)　東漢光武生於濟陽官舍莽更名¶
濟前其北也¶
汝南郡慎陽　師古曰慎字本作滇音真後誤為慎耳¶
今猶有真邱真陽縣字並單作真知其音不改也闞駰¶
云永平五年失印更刻遂誤以水為心今合馬伏波傳¶
觀之知小學壊於王莽之亂矣誤以水為心亦或因汝¶
南更有慎故¶
常山郡上曲陽(恒山北谷/在西北)　恒山有北谷即飛狐口後¶
<pb:KR3j0076_WYG_016-20a>¶
書注引晉地道記自縣北行四百二十五里恒多山坂¶
名飛狐¶
勃海郡南皮　莽以南皮為迎河亭殆因書有同為逆¶
河之文故并以是名郡也¶
鄗(世祖即位更名髙/邑莽曰禾成亭)　東漢光武名秀禾成則秀莽之¶
更名若兆之矣¶
平原郡阿陽　按外戚傳注當作陽阿傳寫誤也宋本¶
監本亦誤阿陽¶
<pb:KR3j0076_WYG_016-20b>¶
北海郡平夀　應劭曰古㘰尋今㘰城是按㘰尋當在¶
河南瓚說是也既云太康居㘰尋桀亦居之安得無豫¶
夏國之都乎應說因下斟縣而誤¶
琅邪郡柜(根艾水東入/海莽曰袚同)　根水經注作柜縣或以是得¶
名縣西南有柜艾山莽曰袚同四字疑袚下注誤入柜¶
下¶
丹楊郡丹楊(楚之先熊繹所封/十八世文王徙郢)　按左傳子革曰熊繹¶
僻在荆山則云在枝江者近之盖丹水之陽非此丹楊¶
<pb:KR3j0076_WYG_016-21a>¶
也班氏誤¶
黝(漸江水出/南蠻夷中)　蠻夷字誤按羅願新安小志蠻夷中蠻¶
中乃率山之訛仍衍夷字¶
廣漢郡涪　應劭曰涪水出廣漢南入漢與剛氐道班¶
注涪水出徼外南至墊江入漢互異疑有誤¶
巴郡墊江　墊許氏説文作褺從衣不從土此傳寫誤¶
朐忍　朐忍字書作&KR1219;䏰&KR1219;音蠢與顔異説文有朐字¶
無&KR1219;字¶
<pb:KR3j0076_WYG_016-21b>¶
金城郡(昭帝始元六年/置莽曰西海)　平紀元始四年冬置西海郡¶
乃王莽遣中郎將平憲等持金幣誘羗豪良願等獻地¶
為之非改金城故名也注疑有譌字特附見西海之名¶
於此郡下耳¶
允吾(莽曰/修逺)　允街(莽曰/修逺)　兩地屬一郡不應有兩修逺¶
疑注中有訛字允吾注修字監本半刻為食字豈飭字¶
耶¶
五原郡西安陽　汝南有安陽故此加西代郡加東也¶
<pb:KR3j0076_WYG_016-22a>¶
後郡國志西安陽北有隂山注引徐廣曰隂山在河南¶
陽山在河北史記曰蒙恬築長城臨洮延袤萬里餘度¶
河據陽山¶
漁陽郡雍奴　水經注雍奴藪澤之名四面有水曰雍¶
水不流曰奴¶
元菟郡樂浪郡　武紀云朝鮮降以其地為樂浪元菟¶
臨屯真番四郡今志但有二郡按昭帝始元五年夏罷¶
儋耳真番郡臨屯之罷不見於紀志但有二郡可以意¶
<pb:KR3j0076_WYG_016-22b>¶
推也¶
南海郡中宿(有洭/浦官)　按此官字疑當作關唐書地理志¶
廣州湞陽縣西南有洭浦故關¶
日南郡比景　比疑讀為背闞駰曰比讀䕃庇之庇影¶
在巳下言身所庇也見水經注¶
趙國邯鄲　後書光武紀注云邯山名鄲盡也邯山至¶
此而盡則張晏注中衍一鄲字¶
中山國北新成　河南有新成故此加北¶
<pb:KR3j0076_WYG_016-23a>¶
河間國　應劭曰在兩河之間按兩河當即指滹沱河¶
滹沱别河言之¶
長沙國收酃　訛以攸酃二縣為一脱音收二字注直¶
書攸作收北宋小字本上音收二字在音鈴下則皆孟¶
注也¶
韓地伯益能儀百物以佐舜　若予上下草木鳥獸所¶
謂儀百物也¶
燕地南得涿郡之易容城范陽北新成故安涿縣良鄉¶
<pb:KR3j0076_WYG_016-23b>¶
新昌　北新成屬中山國非涿郡¶
可貴哉仁賢之化也　雖仁賢之化亦以簡而嚴故¶
齊地號為冠帶衣履天下　故漢三服官在齊其一在¶
陳留之襄邑¶
其中具五民云　賈於其地者多故有五方之民¶
吴地謂虞仲夷逸　師古注虞仲即仲雍也夷逸言竄¶
於蠻夷而遁逸也然以論語叙述逸民之例求之夷逸¶
自别為一人¶
<pb:KR3j0076_WYG_016-24a>¶
自太伯夀夢稱王六世　自下衍太伯二字¶
粤地其君禹後(至/)云封於㑹稽　西漢㑹稽一郡吴越¶
共之故前以㑹稽為吴分此仍叙封於㑹稽明百越所¶
始¶
溝洫志禹堙洪水　堙之者鯀耳¶
同為迎河入於勃海　臣瓚注武帝元光二年河移徙¶
東郡更注勃海禹時不注也按更注勃海者當在周定¶
王五年河徙之時若始於元光二年則下不得云復禹¶
<pb:KR3j0076_WYG_016-24b>¶
舊迹矣¶
乃鑿井深者四十餘丈往往為井井下相通行水　多¶
鑿井則可以灌溉此法行之尤便易而有漸非若大役¶
難興也金史泰和八年七月詔諸路規畫水田部民謂¶
水田之利甚大沿河通作渠如平陽掘井種田俱可灌¶
溉比年邳沂近河布種豆麥無水則鑿井灌之計六百¶
餘頃比之陸田所收數倍以此較之他境無不可行者¶
遂令諸路按察司因勸農可按問開河或掘井如何為¶
<pb:KR3j0076_WYG_016-25a>¶
便規畫具申以俟興作惜當時未及盡行平陽邳沂則¶
仿井渠而有效者也然井非極深亦不能蓄水¶
許商以為古説九河之名(至/)不離此域　古説九河在¶
沇之境不在冀東據沇有九河既道之文也然禹貢又¶
言至於大陸又北播為九河大陸即今鉅鹿又迤而北¶
其非沇境可知許商謂其三見在成平東光鬲界中者¶
是也惟其北載之髙地又分泄之使不盈溢則沇居下¶
流可以無被泛溢故原本九河既道為沇地降邱宅土¶
<pb:KR3j0076_WYG_016-25b>¶
之由乃互見之文施功實在冀州東北包舉於恒衛既¶
從大陸既作二句之内耳　按杜佑通典以魏徳滄三¶
州屬古兖州舊疆則九河之地實在沇境大陸又北於¶
唐為徳滄二州於今為河間府之地也¶
按經義治水有决河深川而無隄防雍塞之文　二語¶
不愧明禹貢¶
盖隄防之作(至/)趙魏亦為隄去河二十五里　商周行¶
水皆法禹之智不立隄防¶
<pb:KR3j0076_WYG_016-26a>¶
長水校尉平陵關並(至/)迺無水災　禹䟽九河所以防¶
猥盛放溢之患盖以河復受東北諸水非一道所能容¶
播之為九則清濁可以分流即空下流近水之地勿為¶
官亭民室之意若入海則止由一道然後能括除成空¶
而無貯淤之患故經云同為逆河入於海此四人之説¶
當合而用之乃盡治河之要而關並韓牧王横三條考¶
其實則止為一説今若能仿此意而行則河可免百年¶
潰决之患至於入海之道但當隨其所向専注一口聞¶
<pb:KR3j0076_WYG_016-26b>¶
議者乃不廣其容水之區徒欲多穿入海之空其毋乃¶
兩失之乎　張戎言水性就下行疾則自刮除成空而¶
稍深此即近代刷沙之説所本也¶
藝文志於是建臧書之䇿　文選注載劉歆七略曰孝¶
武皇帝勑丞相公孫宏廣開獻書之路百年之間書積¶
如山又曰尚書有青絲編目錄即此所謂臧書之䇿也¶
易及秦燔書而易為筮卜之事傳者不絶　隋書經籍¶
志云惟失説卦三篇後河内女子得之¶
<pb:KR3j0076_WYG_016-27a>¶
詩而齊轅固燕韓生皆為之傳　前叙六家齊詩止有¶
后氏孫氏不及轅固按儒林傳固傳夏侯始昌始昌傳¶
后蒼則后氏故傳皆本諸轅固也¶
禮周官經六篇　師古曰即今之周官禮也亡其冬官¶
以考工記充之按周禮天官凌人注引漢禮器制度賈¶
公彦䟽云叔孫通前漢時作漢禮器制度多得古之周¶
制惜乎不載七略故此志無稱焉¶
故曰禮經三百威儀三千　注中韋顔説皆出於鄭康¶
<pb:KR3j0076_WYG_016-27b>¶
成禮運篇經禮三百曲禮三千注宋儒朱子取注中瓚¶
説以下文求之固皆謂儀禮也¶
春秋世本十五篇　古今人表權輿於世本¶
小學謂象形象事象意象聲轉注假借造字之本也¶
字書當以此六者部分¶
吏民上書字或不正輙舉劾　今訛字必飭行盖其遺¶
意¶
蒼頡七章者秦丞相李斯所作也　梁庾元威云漢晉¶
<pb:KR3j0076_WYG_016-28a>¶
正史及古今字書並云蒼頡九篇是李斯所作今竊尋¶
思必不如是其第九章論豨信京劉等郭景純云豨信¶
是陳豨韓信京劉是大漢西土是長安此非䜟言豈有¶
秦時朝宰談漢家人物先逹何以安之今按此志止言¶
七章則自八以下或後人所附益元威景純皆未覈論¶
至此爾¶
墨家是以右鬼　如淳注右鬼謬甚¶
農家孔子曰所重民食　師古注誤以武為湯¶
<pb:KR3j0076_WYG_016-28b>¶
小説家伊尹説二十七篇　依托之書皆入小説弗為¶
弗滅斯舉衷矣¶
詩賦家上所自造賦二篇　上所自造賦不以冠趙幽¶
王之上而介於夀王兒寛之中此漢人所以近古也¶
隂陽家神農兵法一篇　神農兵法一篇其今之握機¶
乎¶
形法家山海經十三篇　山海經在形法家今作十八¶
篇不知始於何時¶
<pb:KR3j0076_WYG_016-29a>¶
經方神農黄帝食禁七卷　食禁周禮䟽中作食藥¶
　¶
　¶
　¶
　¶
　¶
　¶
　¶
<pb:KR3j0076_WYG_016-29b>¶
　¶
　¶
　¶
　¶
　¶
　¶
　¶
　義門讀書記卷十六¶
