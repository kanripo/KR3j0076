# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.597499
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十
<pb:KR3j0076_WYG_030-1a>¶
欽定四庫全書¶
　義門讀書記卷三十¶
　　　　　　　　　　翰林院侍讀學士何焯撰¶
　　昌黎集(賦詩/)¶
感二鳥賦序光耀如此　注此下諸本有可以人而不¶
如鳥乎一句按觀後云庶無羡于斯類則此句乃妄人¶
謬贅也¶
篇末注載歐陽文忠讀李習之幽懷賦一段　公自云¶
<pb:KR3j0076_WYG_030-1b>¶
庶無羡于斯類歐陽子豈讀之未終耶¶
復志賦　公在汴當董公之衰暮遠猶深慮有所未入¶
欲去之而耕野懼食其祿而與其難故為此賦以自訟¶
也¶
退將遁而窮居　此句是志¶
孰與不食而髙翔　此句是復¶
閔己賦　題注採晁無咎嘗取此賦云云按閔己不得¶
聖人而師之何謂自傷不遇也晁氏於文義可謂滅裂¶
<pb:KR3j0076_WYG_030-2a>¶
别知賦索微言於亂志六句　此敘一時與楊徃復之¶
樂　公處遷逐所以自樂者用此故非同儕任達者所¶
能及也¶
知來者之不可以數二句　懼仁而不能守所以惜陰¶
而感歎于離羣也¶
元和聖徳詩掉棄兵革私習簋簠　二句鎖上起下¶
琴操十首　劉向别錄云君子因雅琴之適故從容以¶
致思焉其道閉塞悲愁而作者名其曲曰操言遇灾害¶
<pb:KR3j0076_WYG_030-2b>¶
不失其操也十篇皆得不失其操本意¶
龜山操　末句所謂公伯寮其如命何¶
越裳操　孰荒于門二句言必内治而後外服亦所謂¶
不泄邇不忘遠也¶
拘幽操　篇末注引徐仲車凱風云云按仲車可謂善¶
道文章體源¶
殘形操　未得其首葢歎明王不作也¶
謝自然詩　阮公詠懷云王子十五年遊衍伊洛濵朱¶
<pb:KR3j0076_WYG_030-3a>¶
顔茂春華辨慧懐淸真焉見浮邱公舉手謝時人輕蕩¶
易恍惚飄颻棄其身飛飛鳴且翔揮翼且酸辛退之此¶
篇葢從之出　唐書藝文志李堅東極真人傳一卷注¶
果州謝自然　安溪先生云世固有仙道自韓子言之¶
則皆鬼魅所為也信乎曰其入於鬼魅者多矣故首曰¶
凝心感魑魅後曰木石生怪變狐狸騁妖患而中敘其¶
昇舉之候風寒幽晦則非休徴可知然韓子本意雖視¶
仙道猶鬼道也故曰莫能盡性命安得更長延其記夢¶
<pb:KR3j0076_WYG_030-3b>¶
云安能從汝巢神山則直謂世無仙道但窟宅巖崖羣¶
彼異物耳韓子之距邪也嚴故於仙佛皆以鳥獸號之¶
若朱子感興二詩則探其本原之論也¶
秋懷詩十一首第一首　悲哉秋之為氣也草木揺落¶
而變衰發端祖此¶
胡為浪自苦二句　反結放開¶
第二首　墻草蟀蟋又得氣之偏者言物亦各適其時¶
非必以草木之榮悴生感也¶
<pb:KR3j0076_WYG_030-4a>¶
第三首學堂日無事　此詩葢博士時作¶
丈夫意有在二句　志士悲秋不同思女傷春我特以¶
時易失而志難行耳豈歎老哉¶
第四首　泬寥兮天髙而氣淸寂寥兮收潦而水淸是¶
首所祖　原本前哲却句句直書即目所以為至¶
淸曉巻書坐以下　不但去所憎霏開水澄尤秋之可¶
喜也末又因不得手攬蛟龍觸動所懷此固丈夫之猛¶
志奈何為一博士束縛也¶
<pb:KR3j0076_WYG_030-4b>¶
第五首　發端即虛喝下二句　悼前猛應攬蛟龍就¶
新懦仍歸於閱史書¶
第六首尚須勉其頑二句　仍不能終于幽屏與前首¶
結句反對¶
第七首我無汲汲志二句　正言若反¶
低心逐時趨　承上塵埃慵伺候文字浪馳騁言之¶
苦勉秖能暫　應上章勉字¶
一縱不可纜　應頑字¶
<pb:KR3j0076_WYG_030-5a>¶
豈必求贏餘二句　史書之味無窮朝請之求有限何¶
必以人之營營易己之汲汲也¶
第八首　君不知兮可奈何蓄怨兮積思心煩憺兮忘¶
食事願一見兮道余意君之心兮與余異詩意似本於¶
此　我之所以誦詩讀書者豈惟空言無施之為哉學¶
古之文期於行古之道日月逾邁事業之有無不可知¶
前日變衰者今已揺落矣安得不後顧無窮愴然興懷¶
也¶
<pb:KR3j0076_WYG_030-5b>¶
第九首　白露旣下百草兮奄離披此梧楸王逸謂以¶
茂美樹興於仁賢早遇霜露故此篇復獨以梧桐起興¶
也　下半篇亦從仰明月而太息兮步列星而極明意¶
變化而出¶
望舒霣其團　卿士惟月此篇必有所指¶
靑𡨕無依倚二句　豈不髙明或以孤立難安亦公自¶
比也　驚心動魄之句¶
憂愁費晷景(至/)末　言君自憂愁日月自飛行不顧晷¶
<pb:KR3j0076_WYG_030-6a>¶
景空費迷復轉賒望舒司御從此果為君駐鞍安驅乎¶
第十首　此又自堅其志不欲有所依倚也¶
第十一首　菊有黃華則九秋矣故秋懐以是終也¶
西風蟄龍蛇二句　蟄龍蛇或自謂一云即賦衆木之¶
凋其枝幹如龍蛇之蟄也乃倒裝句法¶
由來命分爾二句　歸之於命言盛衰不足道及時進¶
徳修業則有死而不亡者存矣¶
赴江陵途中寄贈三學士早知大理官二句　注東漢¶
<pb:KR3j0076_WYG_030-6b>¶
楊賜云云按此太遠太大不獨漢儒謬于經意¶
峨冠進鴻疇　謂鴻範九疇¶
重雲李觀疾贈之　安溪云此詩言生憂世之志雖可¶
貴而非軄所當今日貧賤如此茍富貴當何如乎有以¶
獨樂而知天命則不以嵗寒改柯易葉如髙飛之鳯凰¶
覧徳暉而來下也¶
江漢答孟郊　發端叠下四喻極繾綣之致詩亦突過¶
黃初¶
<pb:KR3j0076_WYG_030-7a>¶
此日足可惜贈張籍捨酒去相語　注去方作須按須¶
字是所以飲酒不樂者乃亟待張之至也去字真無理¶
爾詩卬須我友¶
有根易為長　少有所知便是根也¶
兒童畏雷電二句　韓蘇詩病¶
竊喜復竊笑　二竊字暗與衆夫指笑對照¶
驚波暗合沓四句　非履涉江湖不知其真¶
臨泉窺鬪龍　只此句用一故實趂韵非當時情理¶
<pb:KR3j0076_WYG_030-7b>¶
閉門讀書史二句　驚魂初復不覺及秋二語神助¶
晨坐達五更　謂自五更起坐達晨也本老杜午時起¶
坐自天明來¶
百嵗如風狂　結歸此日可惜¶
醉後人生如此少二句　正言若反¶
醉贈張秘書軒鶴避雞羣　避當作辟言軒鶴一至雞¶
羣辟易也猶孟子行辟人之辟與上驚俗語意相類也¶
所以欲得酒八句　穿作一事¶
<pb:KR3j0076_WYG_030-8a>¶
長安衆富兒六句　此耳不聞志也¶
不解文字飲　詩瓠葉君子有酒箋云此君子謂庶人¶
之有賢行者也其農功畢乃為酒漿以合朋友習禮講¶
道藝也公詩文字飲本此¶
險語破鬼膽四句　對上文字　三君之為文上旣言¶
之此四語乃終及余各能文之意筆勢錯綜不見其誇¶
然於公實不愧也¶
吾徒幸無事二句　對上飲字¶
<pb:KR3j0076_WYG_030-8b>¶
送靈師　得母太冗¶
耕桑日失𨽻二句　耕桑頂齊民來朝署頂髙士來¶
瞿唐五六月(至/)冒涉道轉延　此段見不獨有才調且¶
兼膽勇¶
乘寒恣窺緣　嶺外山川惟天寒乃可經尋¶
縣齋有懷　發端兩連領起全篇為綱¶
事業窺臯稷二句　此二語於公不為夸但意盡於詞¶
無餘味爾¶
<pb:KR3j0076_WYG_030-9a>¶
身將老寂寞二句　已為結處伏脈¶
風雨靈臺夜　謂調四門博士也後漢書注第五頡洛¶
陽無主人鄉里無田宅客止靈臺中或十日不炊然公¶
詩似非用此¶
雖陪彤庭臣　謂除監察御史¶
惟思滌瑕垢(至/)末　事業文章竒偉之實嫌小人儒而¶
不為者也蹉跎摧折悲咤之由今將不得為大人之事¶
行以學稼終所謂悼本志之變化者也後半故謬其詞¶
<pb:KR3j0076_WYG_030-9b>¶
公豈有樂乎此哉¶
合江亭　舊刻五百家注韓集獨此詩三處有箋云疑¶
舊有之注家削去宇文炫又增其制句而私前後二處¶
為已有絶可笑¶
維昔經營初二句　箋云故相齊映所作¶
老郎來何暮二句　箋云宇文炫又增其制¶
中丞黜凶邪四句　箋云前刺史元澄無政亷使楊中¶
丞奏黜之朝廷遂用鄒君¶
<pb:KR3j0076_WYG_030-10a>¶
陪杜侍御遊湘西兩寺獨宿有題一首因獻楊常侍長¶
沙千里平　考異附載云洽嘗至長沙登嶽麓寺見相¶
識云千當作十葢後人誤增□也州城方十里坦然而¶
平湘西嶽麓寺乃獨髙處下視城中故云長沙十里平¶
勝地猶在險寺中道鄉亭觀之信然此朱先生及方氏¶
所未及漫誌以偹考訂¶
深林髙玲瓏二句　斗起¶
幸逢車馬歸　入獨宿¶
<pb:KR3j0076_WYG_030-10b>¶
静思屈原沈八句　此四連係之夢魔便可味¶
珥貂藩維重　楊常侍¶
岳陽樓别竇司直　注劉禹錫有和篇按劉詩見外集¶
炎風日搜攪　只賦其大便是死句借風形容因為比¶
興¶
朝過宜春口　宜春口未詳注以宜春郡當之謬甚¶
餘瀾怒不已　歸到風上¶
飛廉戢其威二句　此連是詩中轉闗生出下半¶
<pb:KR3j0076_WYG_030-11a>¶
江豚時出戲　風之餘¶
憐我竄逐歸　伏後追思南渡一段　此下皆賦淸宴¶
之意¶
此禍最無妄　不説人以無罪¶
姦猜畏彈射一連　退之出官頗猜劉栁泄其情于韋¶
王乃此詩即以示劉令其屬和母乃强直而疎淺乎或¶
者竇庠語次深明劉桞之不然勸其因倡和以兩釋疑¶
猜而劉亦忍詬以自明也¶
<pb:KR3j0076_WYG_030-11b>¶
嚴程廹風帆　闗合¶
送文暢師北遊　未免以好用險韵減其自然之美¶
酒塲舞閨妺六句　數語甚鄙恐反為聰明識道理者¶
所笑也¶
答張徹　以强韵為工¶
肝膽一古劍一連　二句一鎖¶
碧流滴瓏玲　甘泉賦和氏瓏玲¶
薦士中間數鮑謝　謝自謂康樂若元暉則齊人矣¶
<pb:KR3j0076_WYG_030-12a>¶
衆作等蟬噪　蟬噪對三百篇言之也¶
有窮者孟郊　窮字貫注後半¶
行身踐規矩二連　古來才子或多文而薄於行不可¶
薦之天子若郊之方正誠篤如此二公又何所疑難不¶
亟進言於上也¶
五十幾何耄　此句貫注不汲汲而後時悔懊一連¶
悠悠我之思四句　若必待已得者而後進郊則恐後¶
時矣故以此責望二公亦詩人忠厚之至也¶
<pb:KR3j0076_WYG_030-12b>¶
鶴翎不天生二句　謂東野之待薦¶
通波非難圖　謂二公¶
尺地易可漕　地疑作池此句自謂¶
喜侯喜至贈張籍張徹常思得遊處　直貫注結句¶
水鏡涵石劍　此謂山水清峭可喜¶
人生但如此二句　收得不費力虛含有味¶
古風　平準書楊可告緡杜周治之於是商賈中家以¶
上大率破民偷甘食好衣不事畜藏之産業托之方鎮¶
<pb:KR3j0076_WYG_030-13a>¶
以覺在上者也幸時不用兵葢以兵方自此不解正言¶
若反也¶
駑驥　此詩太直¶
汴州亂二首　前傷無伯後傷無王¶
山石　直書即目無意求工而文自至一變謝家模範¶
之迹如畵家之有荆闗也¶
淸月出嶺光入扉　從晦中轉到明¶
出入髙下窮烟霏　窮烟霏三字是山中平明真景¶
<pb:KR3j0076_WYG_030-13b>¶
從明中仍帶晦　都是雨後興象又即發端犖确黃昬¶
二句中所包縕也¶
當流赤足蹋澗石二句　顧雨足¶
鳴雁違憂懐惠性匪他二句　注惠一作息按息字長¶
二語促在一處忠厚明快兩得其妙¶
雉帶箭紅翎白鏃隨傾斜　帶字醒¶
桃源圖神仙有無何眇芒　眇芒言其細已甚也若作¶
渺茫與荒唐重複¶
<pb:KR3j0076_WYG_030-14a>¶
架巖鑿谷開宫室以下　事旣流傳已熟又所賦者圖¶
不須更著此鋪叙此詩在韓子非得意者¶
世俗寜知偽與真二句　中極鋪張則似有似真矣章¶
法葢未甚宻　武陵人三字并太守皆收在内¶
贈侯喜一名始得紅顔衰　注採續仙傳藍采和云云¶
按此人在韓公後百年何得引注公詩¶
八月十五夜贈張功曹未免捶楚塵埃間　隋文帝以¶
所在屬官不敬憚其上開皇十七年三月壬辰詔諸司¶
<pb:KR3j0076_WYG_030-14b>¶
論屬官罪有律輕情重者聴於律外斟酌決杖於是上¶
下相驅迭行捶楚唐葢沿隋俗也¶
謁衡嶽廟遂宿嶽寺題門樓我來正逄秋雨節　頂上¶
雲霧¶
豈非正直能感通　正直謂嶽神左傳神聰明正直而¶
壹者也注引詩者誤¶
紫葢連延接天柱　頂上絶頂¶
松柏一逕趍靈宫　頂上窮字¶
<pb:KR3j0076_WYG_030-15a>¶
星月掩暎雲朣朧　顧陰晦¶
杲杲寒日生於東　反照陰氣¶
永貞行一朝奪印付私黨　叔文欲奪中人兵柄還之¶
天子此事未可因其人而厚非之下文九錫天位等語¶
直欲坐之以反公於是乎失大人長者之度矣¶
董賢三公誰復惜四句　二連過矣有傷詩教¶
具書目見非妄徴二句　具書目見亦有君來路吾歸¶
路之意非長者言也　末句言將來朝士咸宜以數子¶
<pb:KR3j0076_WYG_030-15b>¶
旣徃之事懲躁進也¶
李有花贈張十一署君知此處花何似　挿入張復作¶
體物語勢有斷續語有闗鍵¶
力擕一尊獨就醉　注獨或作共非是按寒食日出遊¶
篇云李花初發君始病¶
杏花　此篇真怨而不怒矣¶
若在京國情何窮　應曲江滿園不可到¶
明年更發應更好　安知明年不仍在江陵京國真不¶
<pb:KR3j0076_WYG_030-16a>¶
可到矣落句正悲之至也　即從飄泊二字生下凄絶¶
語出以平淡¶
感春四首　四愁十八拍之間而筆力逾健¶
第二首不到聖處寜非癡　此聖字用徐邈中聖人之¶
語注謂傷其違聖之達節者非¶
寒食日出遊曷不薦賢陛下聖　句法竒健¶
有月莫愁當火令　注東坡嘗為李公擇書此詩作燈¶
火冷考異以坡讀為誤按燈火冷亦禁火之意兩本字¶
<pb:KR3j0076_WYG_030-16b>¶
不同坡固未誤讀也¶
憶昨行和張十一從此直至耉與鮐　反對數日¶
劉生詩徃取將相酬恩讎　雖因其人而言之然公之¶
生平於恩讎二字耿耿不忘亦心病之形於聲詩者也¶
魯頌所以尚乎克廣德心也哉¶
遊靑龍寺贈崔大補闕　炎官張傘金烏啄卵宋人學¶
竒者多矣不能到得後半情味則徒餘惡靣目也¶
躑躅成山開不算　不算即無數之意¶
<pb:KR3j0076_WYG_030-17a>¶
惻耳酸膓難濯澣　亭林云是用詩如匪澣衣¶
須知節候即風寒二句　安溪謂韓子七言古詩此篇¶
第一尤佳處則在此二句真能隨遇而安也¶
贈崔立之評事有似黃金擲虛牝　文選注大戴禮邱¶
陵為牡谿谷為牝¶
枚臯即召窮且忍　獨以枚臯比崔為其敏捷也¶
送區宏南歸　温柔敦厚聲如厥志　愔愔藹藹所謂¶
伯牙之琴絃乎　氣味出于平子思元賦　中邊皆甜¶
<pb:KR3j0076_WYG_030-17b>¶
穆昔南征軍不歸六句　與送廖道士序同意¶
觀以彜訓或從違　伏後業字¶
落以斧引以纆徽　注引張文潜云云按漢鐃歌上邪¶
篇云山無陵江水為竭又汝南童謡云飯我豆食羮芋¶
魁其句脈皆上三字畧斷韓子必有本也¶
雖有不逮驅騑騑　伏後勤字¶
服役不辱言不譏　伏後苦字¶
雖不勅還情庶幾　三百篇語妙¶
<pb:KR3j0076_WYG_030-18a>¶
行行正直慎脂韋　伏下志字　王道正直即上彝訓¶
歸宿也¶
陸渾山火　劉石齡云易說卦離為火其於人也為大¶
腹故以頽胸垤腹儗諸形容又形幢紫纛日轂霞車虹¶
靷豹鞬電光頳目等字亦從為日為電為甲胄為兵戈¶
句化出造語必有依據也¶
新竹　小詩自佳¶
日日成淸閟　淸閟閣本此¶
<pb:KR3j0076_WYG_030-18b>¶
黃苞猶揜翠　筍添¶
落齒　儗止酒詩¶
和虞部盧四酬翰林錢七赤藤杖歌幾重包裹自題署¶
二句　似與途經百國二句微碍¶
送侯參謀赴河中幕乖離坐難憑　學省官亦是分司¶
乖離獨指繼之去耳¶
東都遇春謀謨收禹績　注左茫茫禹跡畫為九州作¶
績恐非按商頌天命多辟設都於禹之績嵗事來辟勿¶
<pb:KR3j0076_WYG_030-19a>¶
予禍適稼穡匪懈公詩用此爾鄭箋謂時楚不修諸侯¶
之職此所用告曉楚之義也禹平水土弼成五服而諸¶
侯之國定是以云然¶
感春五首第五首將衰正盛須頻來　將衰正盛名理¶
亦筆語俱妙¶
燕河南府秀才　得體¶
此都自周公四句　安得此才¶
陰風攪短日二句　曲折頓挫¶
<pb:KR3j0076_WYG_030-19b>¶
送湖南李正字歸　字字妙¶
招揚之罘一首柏生兩石間十二句　此即董子常玉¶
不瑑不成文章君子不學不成其德指趣¶
囂譁所不及二句　不應計出柏馬之下或者思山中¶
閒曠爾復以此解而招之其用心也苦矣¶
寄盧仝猶上虛空跨綠駬　注引郭璞注穆天子傳云¶
云按馬亦有黃耳事¶
更遣長鬚致雙鯉　以致書反應下狀¶
<pb:KR3j0076_WYG_030-20a>¶
送無本師歸范陽勉率吐歌詩二句　結語恰好便有¶
味¶
石鼔歌辭嚴義宻讀難曉　文章只一句㸃過專論字¶
體得之¶
年深豈免有缺畫二句　橫挿此二句勢不直¶
陋儒編詩不收入四句　此劉彦和所謂夸飾然在此¶
題詩反成病累¶
聖恩若許留太學　元人縁公此詩乃置石鼓於太學¶
<pb:KR3j0076_WYG_030-20b>¶
然公之在唐嘗為祭酒竟不暇自實斯言何獨切責于¶
中朝大官哉¶
羲之俗書趂姿媚　對籀文言之乃俗書耳麈史之云¶
愚且妄矣¶
雙鳥詩　柳説迂鑿葛説近之三千謂夏秋冬三時也¶
紛紛致疑總不曉詞人夸飾之體耳¶
聴頴師彈琴　按李賀亦有聴頴師琴歌中云笠僧前¶
立當吾門梵宫真相眉棱尊頴師葢僧也　題注載六¶
<pb:KR3j0076_WYG_030-21a>¶
一居士以為此秖是琵琶云云按必非歐公語　又吳¶
僧義海并洪慶善云云按義海之云固為膚受洪氏所¶
載則此數聲者凡琴工皆能昌黎何至聞所不聞哉失¶
勢一落千丈强與厯聲尤不肖真妄論也已卯十一月¶
留淸苑行臺聴李世得彈琴出此詩共評記所得於世¶
得者如此　余不知琴請世得為余作此數聲求以詩¶
意乃深信或者之妄唐賢詩不易讀也　後又與世得¶
讀馮定遠贈單曾傳詩有他人一半是筝聲之句世得¶
<pb:KR3j0076_WYG_030-21b>¶
云此老亦不知琴法從册子得此語耳琴中固偹有筝¶
琶之聲但不流宕非古樂真可臥也并記之¶
贈張籍吾老著讀書　東方朔客難著於竹帛唇腐齒¶
落服膺而不失此著字所本也¶
我身蹈邱軻二句　安溪云蹈道何以便須早綰爵位¶
此等與病中贈張籍末數行皆可謂直而無禮也¶
盧郎中雲夫寄示送盤谷子詩兩章歌以和之　題注¶
載東坡謂此詩不減子美按此詩頗近太白¶
<pb:KR3j0076_WYG_030-22a>¶
病中贈張十八中虛得暴下　以此為發端自是累句¶
扶几導之言以下　此篇波瀾起伏分明從管公明與¶
諸葛景春徃復變化來但不師其辭耳¶
傾罇與斟酌四句　夾此乃頓挫¶
東流水淙淙　應派别失大江¶
雜詩　體源太白要自有公之胸次介甫多學此也¶
寄崔二十六立之　詩騷之裔¶
西城員外丞　員外置之丞立之雖為藍田丞西城則¶
<pb:KR3j0076_WYG_030-22b>¶
非謂藍田也注誤¶
不將勢力隨　暗伏巢中鷇¶
迴首卿相位二句　反呼不脫吏部選¶
童稚見稱説十句　波瀾頓挫處¶
由來人間事(至/)那用分高卑　九辯願自徃而徑遊兮¶
路壅絶而不通欲循途而平驅兮又未知其所從然中¶
路而迷惑兮自壓鞍而學誦性愚陋以褊淺兮信未達¶
乎從容篇中意本於此而碩大寛平過之¶
<pb:KR3j0076_WYG_030-23a>¶
憐我還好古　好古二字文書傳道之源¶
又論諸毛功　蜀志張裕傳諸毛遶涿居¶
巧能喻其誠　正與鯨以興君身八句相對¶
朋交日凋謝一連　此二句即為幾輩先騰馳起本¶
文字銳氣在二句　迴顧戰藝其下二句即為後贈&KR0678;¶
以益其誠引脈亦且含思其盛見其衰意¶
我雖未耋老以下　數句皆從盛衰意生出¶
燕席謝不詣四句　極自狀其衰却又已為傳道起本¶
<pb:KR3j0076_WYG_030-23b>¶
且吾聞之師以下　此則擺掉而出於盛衰之外觀名¶
以計則向之逐利者固未必利何摧戚之有哉從吾所¶
好而已¶
觀名計之利　荘子盜跖篇子張問於滿茍得曰觀之¶
名計之利而義真是也¶
不辨薋菉葹　薋菉惡草自謂歡華之徒也¶
鯨以興君身以下　數句將前半命與道意收攝照應¶
不遺結句只從酒&KR0678;直収使人不能尋其起伏之迹¶
<pb:KR3j0076_WYG_030-24a>¶
月蝕詩效玉川子作　題注引陳齊之云云按盧詩過¶
於流宕但亦有刪節太多近於暗者¶
完完上天東　注古書完多誤作皃此又轉冩為貌耳¶
按黃庭經孔子廟堂碑完皆為皃　此下體貌蝕字似¶
應稍存盧語一二連¶
堯呼大水浸十日以下　日月二字較盧詩脱卸淸¶
丁寜附耳莫漏洩　附耳星名¶
此外内外官以下　此處極裁翦省净但列經星不及¶
<pb:KR3j0076_WYG_030-24b>¶
五緯者五緯非月所行也¶
盡釋衆罪以蛙磔死　注方以為譏宦官而考異謂方¶
説恐亦未必然按方説未為不然是年吐突承璀討成¶
德無功而還憲宗不加誅竄此詩葢嫉宦官之蔽明耳¶
孟生詩應對多差參　注引藝苑雌黃云古詩押韵或¶
有語顛倒而理無害者按山谷謂後人讀書少謂韓杜¶
自作此語者善論也雌黃之説非¶
符讀書城南人之能為人二句　詩書乃文章根本人¶
<pb:KR3j0076_WYG_030-25a>¶
之所以不䧟於不義者莫不由之也¶
一為馬前卒六句　非過卑也子之才質旣不髙而為¶
學亦有序姑先以情之最切近者為之勸誡使其子先¶
講求經訓根源則所知日以明道之逺者大者庶不至¶
有凌節苦難之患耳唐人尤重門第能保其祿位守其¶
祭祀則立身行道揚名後世基之矣¶
潭潭府中居　漢書陳勝傳沉沉者沉音長含反與潭¶
潭義同宫室深邃貌也¶
<pb:KR3j0076_WYG_030-25b>¶
金璧雖重寶四句　此即暗用黃金滿籝不如一經之¶
意¶
不見公與相二句　注閣本作不見公與汝幸免自犁¶
鉏考異謂其謬按閣本語自佳但與上不繫父母之義¶
不屬¶
文章豈不貴八句　唐人重進士而薄明經所學者詩¶
賦文章獨韓氏為此學爾曰通古今則讀書并該史學¶
及當代六典開元禮之屬行身一連已畧及躬行矣¶
<pb:KR3j0076_WYG_030-26a>¶
人不通古今二句　應人之能為人腹旣空虛則所有¶
者襟裾而已¶
行身䧟不義二句　身不䧟於不義身不離於令名皆¶
孝經語¶
豈不旦夕念　下文恩字¶
為爾惜居諸　下文義字¶
作詩勸躊躇　躊躇不前也應前詩書勤乃有¶
病鴟　朱公叔與劉伯宗絶交作詩曰北山有鴟不潔¶
<pb:KR3j0076_WYG_030-26b>¶
其翼飛不定向寑不定息饑則木攬飽則泥伏饕餮貪¶
汙臭腐是食填膓滿嗉嗜慾無極長鳴呼鳯謂鳯無德¶
鳯之所趣與子異域永從此决各自努力公此詩所刺¶
則又加以負恩反覆者也¶
讀皇甫湜公安園池詩書其後春秋書王法二句　安¶
溪先生取二句為讀春秋法先生云春秋如書弑君者¶
有稱國稱人者矣而不虞亂臣賊子之逭於討葢柄國¶
權奸必不以實赴告而有所委罪春秋欲書其實則非¶
<pb:KR3j0076_WYG_030-27a>¶
仍舊闕疑之義欲從赴告則其漏大惡也深矣故寜不¶
誅其身而存其法如今律嚴殺人未得真犯而立虛案¶
猶足令抵扞者終身亡魄也此類是春秋大義忽自韓¶
公發之殷員外及啖氏三家豈得以其專門驕公哉又¶
按孔叢載孔子之言曰古之聴訟者惡其意不惡其人¶
所謂不誅其人身者似本此意如先生説則與下二句¶
尤貫穿爾¶
不自閑(至/)汙穢豈有臧　不自閑其閑窮年枉智思掎¶
<pb:KR3j0076_WYG_030-27b>¶
摭糞壤間糞壤多汙穢豈有臧不臧按增八字出麈史¶
謝説是¶
瀧吏　最古　自訟兼望後命亦得體¶
譬官居京邑三句　東吳語無謂當如注中或作¶
潮州底處所六句　頓挫處¶
贈别元十八協律六首　頗有陳思老杜之風　六詩¶
勝處在多發天然自流肺腑有意於竒者轉無其工耳¶
何氏之從學四句　驚心動魄少年當日誦以自儆¶
<pb:KR3j0076_WYG_030-28a>¶
四句乃思其向晚之由或縁此也¶
子兮獨如何四句　上二語言協律初非過于蹇蹇下¶
二語言協律亦非深于閉匿¶
别趙子心平而行髙二句　兼此者我思其人¶
早赴街西行香贈盧李二中舍人　次連似柳惲何遜¶
語¶
晚寄張十八助教周郎博士　擘絮磨鎌皆田野事也¶
奉酬盧給事雲夫四兄曲江荷花行見寄并呈上錢七¶
<pb:KR3j0076_WYG_030-28b>¶
兄閣老張十八助教　風韵佳¶
走馬來看立不正　與婆娑反¶
示兒詩以示兒曹二句　注載考異云云按峩冠講唐¶
虞考評道精粗則猶行道憂世之為也姑以其外焉者¶
誘進小兒曹耳¶
和李相公攝事南郊覧物興懷呈一二知舊惟彼顛瞑¶
者二句　上即其所明而進之下乃窺其所短而諷之¶
也¶
<pb:KR3j0076_WYG_030-29a>¶
勿憚吐捉勤二句　宰相能為人主得人斯可以對越¶
上帝暗收攝事南郊意極深厚¶
和裴僕射相公假山十一韵　晉㑹稽王道子嬖人趙¶
牙為道子開東第築山穿池功用鉅萬孝武帝常幸其¶
第謂道子曰府内有山甚善然修飾太過帝去道子謂¶
牙曰上知山是人力所為爾必死矣道子帝弟相王當¶
時築一假山尚以為異事至齊而武陵王自怨貧薄名¶
後堂山曰首陽山池由此遂盛國用人力盡費于園囿¶
<pb:KR3j0076_WYG_030-29b>¶
自唐至今視為常事矣雖賢如裴韓賦詩相誇曾不致¶
疑也¶
傅氏築已卑二句　傅巖磻溪之時其功徳尚未昭宣¶
此裴公山池所以尤當其盛也儭語仍不失分寸¶
送諸葛覺徃隨州讀書　諸葛覺貫休集中作珏其懐¶
珏詩有出山因覔孟踏雪去尋韓注云遇孟郊韓愈於¶
洛下又注云諸葛曾為僧名　然公詩葢送其人也¶
厚齋云李泌父承休聚書二萬餘卷誡子孫不許出門¶
<pb:KR3j0076_WYG_030-30a>¶
有求讀者别院供饌見鄴侯家傳多書有自來矣¶
新若手未觸　倒&KR1149;不再讀意¶
城南聯句碎纈紅滿杏　注中方引唐小説及小杜李¶
賀詩皆出公後與同時不足据¶
鬬雞聯句髙行若矜豪　頂上昂字¶
側睨如伺殆　頂上竦字¶
精光目相射　欲鬭之神¶
磔毛各噤㾕四句　是兩雞空鬭未相搏時俗所謂打¶
<pb:KR3j0076_WYG_030-30b>¶
掽脚(掽音/如唪)¶
裂血失鳴聲二句　頂冠來¶
隨旋誠巧紿　巧紿是俗所謂游鬬¶
毒手飽李陽二句　頂距來¶
惻心我以仁四句　韓孟徒一面¶
知雄欣動顔二句　鬭雞主一面¶
爭觀雲填道二句　豪甚　衆人在塲一面¶
事爪深難解　頂距來　漢書注李竒云東方人以物¶
<pb:KR3j0076_WYG_030-31a>¶
挿地中為事¶
頭垂碎丹砂二句　負一靣　碎丹砂頂冠來¶
連軒尚賈餘二句　勝一靣¶
秋雨聯句氛醨稍疎映四句　餘勇¶
吾人猶在陳　此葢用莊子子桑事　安溪云東野雖¶
有㨗疾響報之材終不如退之愈出不窘也¶
逺遊聯句村飲泊好木　飲或作館按飲字勝蒙上宿¶
江岸來亦不必引幽居詩為据¶
<pb:KR3j0076_WYG_030-31b>¶
題楚昭王廟　近體即非公得意處要之自是雅音¶
昭王欲用孔子而為子西所沮公之托意或在於此歟¶
答張十一功曹　題注唐本有張署寄公詩按不載張¶
詩并失古人編次之體　五六旣不如屈子之狷懟結¶
仍借答詩以見其憔悴可謂怨而不亂矣¶
湘中酬張十一功曹　此召還志喜也¶
喜雪獻裴尚書氣嚴當酒換　換字絶妙畧停杯冷已¶
不禁也¶
<pb:KR3j0076_WYG_030-32a>¶
春雪　發端深妙非春雪不稱¶
城險疑懸布一聯　語頗工然不必春雪也¶
夜色自相饒　夜旦二字相對作闗鎖色字仍與看字¶
呼應¶
水芙蓉　第二以水破木似太拘於法¶
梁國惠康公主挽歌第一首龍轜非厭翟　詩小序王¶
姬下嫁於諸侯車服不繫其夫下王后一等鄭箋謂車¶
乘厭翟勒靣繢總¶
<pb:KR3j0076_WYG_030-32b>¶
第二首　觀三四公主似以乳子死¶
詠雪贈張籍　開寶近體初不以多為貴觀此益信¶
奉酬振武胡十二丈大夫　証本儒生故有落句¶
奉和庫部盧四兄曹長元日朝迴玉珮聲來雉尾髙¶
注唐制人君舉動必以扇雉尾障扇四云云按今呼掌¶
扇者障之訛也¶
戎服上趨承北極　按唐書禮樂志元正朝賀上公一¶
人詣西階席脱舄解劔升當御座前北靣跪賀乃降階¶
<pb:KR3j0076_WYG_030-33a>¶
詣席佩劔納舄復位非戎服也豈艱難以後遂與開元¶
禮殊制乎然則結句乃言當以太平未復為嘆若一身¶
之向老何足計也¶
寒食直歸遇雨　唯内直者知此詩之悲然第四亦非¶
有所望也¶
送李六協律歸荆南　淡而有味¶
栁花還漠漠二句　承羈遊來¶
題百葉桃花　張裕江南雜題亦有紅鮮百葉桃之句¶
<pb:KR3j0076_WYG_030-33b>¶
　首句晚字即呼起下連　第二愈淡愈艶透出晚更¶
紅¶
戲題牡丹　結句非牡丹不稱飛卿希逸近來成懶病¶
不能容易向春風巧於偷意者也¶
雙燕無機還拂掠二句　襯出結句¶
奉和虢州劉給事使君三堂新題二十一詠西山　下¶
二句的的是虢州詩¶
稻畦　是園亭中稻畦¶
<pb:KR3j0076_WYG_030-34a>¶
梯橋　菡蓞似指蓮華峯¶
晚雨　首句當如蜀本第二句亦不諧也¶
把酒　他人未嘗不閒公意中自無對爾¶
送李尚書赴襄陽八韵　後半與改命付忠良一破無¶
照應¶
和席八十二韵餘事作詩人　班固賔戲著作者前烈¶
之餘事也¶
太安池　太安池是郭瞹家羊士諤有詩注誤¶
<pb:KR3j0076_WYG_030-34b>¶
遊太平公主山莊　末句透占字¶
廣宣上人頻見過　窮年擾擾竟未立功立事稍偷閒¶
暇又費之一談一詠能不増葉落長年之悲乎此詩即¶
公所謂聰明日減於前時道徳有負於初心者結句妙¶
借廣宣㸃出更不説盡　宣既為僧亦有本分當行之¶
事奈何持末藝與朝士徴逐不懼春秋迅速耶言外亦¶
以警覺之也¶
和侯協律詠笋　諷刺苦於太露亦不自然¶
<pb:KR3j0076_WYG_030-35a>¶
次潼闗上都統相公　題注都統謂韓宏也按暫辭堂¶
印句則都統即謂晉公李商隱詩亦云腰懸相印作都¶
統¶
晉公破賊囘重拜台司以詩示幕中賔客愈奉和　後¶
四句只直敘幕中賔客即至公三字便已帶轉晉公相¶
業上下俱有闗鎖筆力最髙¶
送鄭尚書赴南海　爰居去年榖和熟得天時也蚌蛤¶
迴商貨流通得地利也¶
<pb:KR3j0076_WYG_030-35b>¶
答道士寄樹雞　末句注引龍城志云云按公詩當据¶
古詩不可引龍城錄¶
左遷至藍闗示侄孫湘　安溪云妙在許大題目而以¶
除弊事三字了却　結句即是不肯自毁其道以從於¶
邪之意非怨懟亦非悲傷也¶
韶州留别張端公使君　起句再字與末句淹留反對¶
久欽江摠文才妙二句　南史劉之遴嘗酬摠詩深相¶
欽挹臺城䧟避難㑹稽摠舅蕭勃據廣州自㑹稽徃依¶
<pb:KR3j0076_WYG_030-36a>¶
焉流寓嶺南積嵗陳天嘉四年以中書侍郎徴還此句¶
乃斷章用嶺外事與第七奏課徴拜呼應虞仲翔徙交¶
州不返自危幾類此也¶
清歌緩送欵行人　注欵諸本作感按作感便與緩字¶
無情¶
量移袁州張韶州端公以詩相賀因酬之　安溪云末¶
句取諸離騷所謂跪敷衽以敶辭者有蒙難正志氣象¶
遊西林寺題蕭二兄郎中舊室　蕭存頴士之子為金¶
<pb:KR3j0076_WYG_030-36b>¶
部員外終檢校倉部郎中生三子皆無祿早世文公少¶
時嘗受金部知賞及自袁州入為國子祭酒途經江州¶
因遊廬山過金部山居訪知諸子凋謝惟二女在因賦¶
詩云云留百縑以拯之(見因話錄/)¶
自袁州還京行次安陸先寄隨州周員外　第四句謂¶
雲夢也¶
酒中留上襄陽李相公　第六句用前有墮珥後有遺¶
簮之意依注作墜為是¶
<pb:KR3j0076_WYG_030-37a>¶
賀張十八秘書得裴司空馬毛色桃花眼鏡明　毛色¶
當從英華作衫色唐人馬詩用衫色者非一¶
旦夕公歸伸拜謝二句　賢者不得志而至於從戎則¶
時可知矣元勛大老亦不可以久棄於外也因一馬之¶
微而惓惓於否之還泰公之意於是逺矣¶
奉和兵部張侍郎酬鄆州馬尚書祗召途中見寄開緘¶
之日馬帥已再領鄆州之作　名貴¶
仍遷少昊司　魯地為少皥之墟此句既切秋官仍雙¶
<pb:KR3j0076_WYG_030-37b>¶
闗鄆師¶
和水部張員外宣政衙賜百官櫻桃詩　前四句鄭重¶
正蓄無所報三字之勢　結句收出宣政衙非趁韵¶
穆宗昬荒不復可以有為公雖立朝徒俯仰黙歎而已¶
曰自知無所報者正傷欲報而無路也公寄崔立之詩¶
無能食國惠豈異哀癃罷其即慚汗二字注脚乎¶
送桂州嚴大夫飛鸞不假驂　注假或作暇按暇字佳¶
假字與勝仙不相應¶
<pb:KR3j0076_WYG_030-38a>¶
奉和僕射裴相公感恩言志　次連是感恩故有味¶
　¶
　¶
　¶
　¶
　¶
　¶
　¶
<pb:KR3j0076_WYG_030-38b>¶
　¶
　¶
　¶
　¶
　¶
　¶
　¶
　義門讀書記卷三十¶
