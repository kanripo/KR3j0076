# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.712882
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十六
<pb:KR3j0076_WYG_036-1a>¶
欽定四庫全書¶
　義門讀書記卷三十六¶
　　　　　　　　　　翰林院侍讀學士何焯撰¶
　　河東集¶
沛國漢原廟銘　三銘皆當時體¶
昔在帝堯云云　發端本典引來在後人若此牽合尤¶
無謂¶
又俾九臣之後　九作元¶
<pb:KR3j0076_WYG_036-1b>¶
且夫以斷蛇之威以下　言今日亦非遂無功徳¶
羣蛇輔龍四語　倒敘變換有義意¶
以翊天門　翊作羾較勝¶
塗山銘　如此文豈可並存以為大圭之玷¶
天地之道尚徳而右功(至/)商周讓徳焉　論至卑淺不¶
根¶
是以周穆遐追遺法　周穆卽可以比禹乎¶
夀州安豐縣孝門銘　似蔡伯喈其體則表忠觀碑文¶
<pb:KR3j0076_WYG_036-2a>¶
所由也¶
武岡銘御史中丞柳公綽練立將校　兵素不練又無¶
先聲而偏師别屯未有不徃遺之禽者也¶
兇渠同惡革面向化　嚴綬攘公綽之功而史仍之賴¶
此文而後世猶有考也以退之與公綽書觀之非私其¶
族人而為者¶
以示我子孫億萬年　億上有彌字¶
井銘　古直¶
<pb:KR3j0076_WYG_036-2b>¶
舜禹之事嚮者丕若曰(至/)其事則信　亦小巧¶
堯知其道不可退而自忘四句　文法頗晦理有所短¶
也三載遏宻其果忘堯乎以鄙語侈為新竒而反謂經¶
言非實録亦可憫笑¶
而堯隤然聾其聰(至/)加少矣　此直小兒語也¶
宦董袁陶之賊生人盈矣　宦董袁陶成一語乎¶
謗譽　此二篇頗可觀乃法韓李者其不出栁子决也¶
故可寵可富而人猶謗之　猶字不如作彌字¶
<pb:KR3j0076_WYG_036-3a>¶
然而世之人聞而大惑(至/)在上而必彰也　似可已¶
咸宜　爽朗¶
鞭賈其賈宜五十　宜作直¶
其節朽黒而無文　文下有材字¶
以求賈技于朝　朝下有者字　此文何味之有不作¶
也可¶
吏商　此文與謗譽二篇亦相類或非柳所作¶
以故貶吏相逐于道　貶作敗¶
<pb:KR3j0076_WYG_036-3b>¶
何以利為也　利下有敎字¶
東海若　是其永州儗莊之作¶
毛頴傳後題而學者得之勵其有益于世歟　之字作¶
以¶
裴瑾崇豐二陵集禮後序　起五行甚有筆力¶
與文物以受方國　與字未詳¶
昔韋孟以詩禮傳楚至咸以為榮　因其書而并及其¶
祖宗兄弟之美此古人作序正體¶
<pb:KR3j0076_WYG_036-4a>¶
瑾字封叔　此下太煩¶
柳宗直西漢文類序　發端本荀仲豫¶
合而為史　史下有記字¶
欲采比義㑹年長疾作　李于義字為讀¶
森然炳然若開羣玉之府六句　㸃染類字然似少味¶
殷周之前其文簡而野　文莫盛于周降而諸子屈宋¶
其變盡矣漢氏得其緒耳何謂野乎¶
貞元間文章特甚(至/)末　李云一結卽得孟堅筆意¶
<pb:KR3j0076_WYG_036-4b>¶
序後復系一序文之變體從史書中來¶
楊評事文集後序　後序故起處但述其制作所詣¶
此篇多法藝文志以為詞然稍濬彥和而清之爾未及¶
于古也¶
濮陽吳君文集序武陵又論次誌傳(至/)末　已有此故¶
可與王文憲集序之體異¶
王氏伯仲唱和詩序雖古猶今也　今作乏　此作無¶
所取¶
<pb:KR3j0076_WYG_036-5a>¶
送崔羣序稟至和之至者　作稟和氣¶
今將寧覲東周　告寧漢分吉凶寧覲二字後人不可¶
襲用¶
送邠寧獨孤書記赴辟命序為壯夫捧腹　捧腹句是¶
當時語未刮磨者　此篇似符載得意文¶
送幸南容歸使聨句詩序　當時體¶
送苑論登第後歸覲詩序　如此作宜從削略矣¶
送蕭鍊登第後南歸序　早嵗文之最雅潔者¶
<pb:KR3j0076_WYG_036-5b>¶
送班孝廉序相國馮翊王公　送嚴公貺下第序但云¶
馮翊公則王字衍　此序宜削¶
送獨孤申叔侍親徃河東序温清奉引之隟　清與凊¶
古字通用　此序卽歩趨梁補闕之徒所以淺薄柳子¶
少年不先沉浸于經而遽為幅尺所限永州以後始開¶
廣矣¶
送豆盧膺序而恒以幼孤　幼孤疑作孤幼¶
送趙大秀才序　辭㫖淺鄙吾豈丐夫𨽻人哉¶
<pb:KR3j0076_WYG_036-6a>¶
同吳武陵贈李睦州詩序　勁拔而未淳古¶
送薛存義之任序今我受其直　我字衍¶
以今天下多類此(至/)勢不同也　此言豈可公傳道歟¶
　此序詞稍偏激孟子雖發露猶自得其平也¶
送李渭赴京師序予嫉其不為是久矣　嫉字不穩凡¶
有此者皆氣質之偏也¶
送嚴公貺下第歸興元覲省詩序而子之伯仲(至/)如少¶
習然　稱之者亦有分寸¶
<pb:KR3j0076_WYG_036-6b>¶
于是文行之達　達下有者字¶
送辛殆庶下第遊南鄭序　如此文宜悉削去夢得編¶
集更少百篇則柳之道益光¶
四貢鄉里而後獲焉　昌黎再舉河東四貢¶
懷有美餌　餌下有者字¶
神文章　神作袖¶
吾欲抑而不歎二句　乃有此疲薾之句　此序皆流¶
俗人之見顧視曹偶則遂以為可矣若退之軰何¶
<pb:KR3j0076_WYG_036-7a>¶
送崔子符罷舉詩序文學移而從之　文學作又舉¶
仕將晚矣　仕一作任觀下崔子之仕又何晚乎句究¶
當作仕¶
而戚其幼孤　幼孤作孤幼¶
再嵗不就選(至/)其可厚而理乎　柳猶有激而云蘇議¶
事若此彌乖疎矣¶
是且不見隆　是字上有如字　按蘇子瞻議學校貢¶
舉狀本此雖然易其科隆其實則俗加美焉道加廣焉¶
<pb:KR3j0076_WYG_036-7b>¶
君子之論豈可限于一偏也¶
送蔡秀才下第歸覲序未克决而忘之也　决是决去¶
之意¶
彼莫莫者其有宰于人乎二句　無可疑者理也不足¶
信者數也其言進退無據¶
故君子之居易俟命　果哉末之難矣不為居易俟命¶
者歎也　此篇可削¶
送韋七秀才下第求益友序所謂先聲後實者(至/)是豈¶
<pb:KR3j0076_WYG_036-8a>¶
拙于為聲者歟　故謬其詞使有司無解于失士實之¶
不辨則是驅天下而趨于聲也巧于聲而拙于實豈士¶
端使然哉有司乃自致之¶
穀梁子曰五句　直斤其無目而託為自反之辭賴引¶
穀梁子數句粗存廧仞　此篇詼啁之作要之輕薄作¶
者不尚發端亦太尖¶
送辛生下第序略　發端見其過不在士中多平心之¶
論絶私請而惟文之甲乙焉則二者之患去斯能為無¶
<pb:KR3j0076_WYG_036-8b>¶
私為守正焉耳郢乃不學而惟已之名是邀者也¶
吾甚憤焉　憤字過矣使辛生如是猶當有以平其心¶
也憤不若惜字之穩¶
送從兄偁罷選歸江淮詩序　當時體殊凡近¶
遂命從姪立　從姪稱亦與經不合¶
送從弟謀歸江陵序　從伏波將軍念從弟少游哀吾¶
志大之語拓為大章意味甚雋永¶
獨見謀在衆少言　下智字從少言生下¶
<pb:KR3j0076_WYG_036-9a>¶
後以智免歸　智免對不智觸罪¶
求其道之至者以相勵也　伏後¶
不謀道而道顯　道可以不謀而顯乎¶
抑又聞聖人之道(至/)其可度哉　應道之至者仍望其¶
不以是終而相與振其祖宗之緒不誇不激情話可愛¶
送表弟吕讓將仕進序勤而不忘斯可也四句　繳可¶
不可¶
陪永州崔使君遊宴南池序連山倒埀(至/)可謂無負矣¶
<pb:KR3j0076_WYG_036-9b>¶
　此等摹寫是唐人常語¶
愚溪詩序　詞意殊怨憤不遜然不露一迹¶
愚溪之上買小邱(至/)為愚島　詩有八題先詳敘于此¶
皆山水之竒者　伏後案¶
夫水智者樂也　愚字對面¶
寗武子邦無道則愚五句　愚字側面¶
溪雖莫利于世六句　轉出敘詩¶
以愚詞歌愚溪(至/)莫我知也　愚字翻身出脫¶
<pb:KR3j0076_WYG_036-10a>¶
婁秀才花下對酒唱和詩序　文甚秀拔而發端有不¶
自貴重之病所學然也¶
法華寺西亭夜飲賦詩序　此永州文猶未能脫棄凡¶
近¶
序飲貟小邱　貟作買¶
衆皆據石注視二句　間此二句在中間得情¶
序棊　晏元獻公題云此二篇古本或有或無¶
如其第書之　第字生波　通篇少味¶
<pb:KR3j0076_WYG_036-10b>¶
凌助敎蓬屋題詩序　為當時體而不犯俗句惟求仁¶
而得四字尚嫌奢濶不倫¶
送韓豐羣公詩後序宗元常與韓安平遇于上京　韓¶
豐弟泰字安平　通篇嚼蠟¶
送婁圖秀才遊淮南將入道序無事為閒不死為生¶
閒以心不以事生以道不以形¶
送易師楊君序宜求專而通新而一者以為胄子師¶
此專為仲子陵施士丐之徒加砭¶
<pb:KR3j0076_WYG_036-11a>¶
送徐從事北遊序抑處于逺(至/)而至于是歟　從北遊¶
起論¶
然則餘二者為之决矣　累累如貫珠¶
茍聞傳必得位(至/)末　掉尾生色振起全篇之勢遂拔¶
出俗下所見之外　李云起訖間架其源派亦與韓同¶
而稍變其音節¶
送詩人廖有方序皆竒怪　上有其產二字¶
為唐詩有大雅之道　當時目沈宋所變為唐詩¶
<pb:KR3j0076_WYG_036-11b>¶
送元十八山人南遊序　李云此篇卽退之所病者¶
黄鵠一去以下　結尾傷格¶
送文暢上人登五臺遂遊河朔序休上人　休上人豈¶
得復在髙僧之列人謂柳子于彼法最深宻者彼蓋感¶
其張已而許之也¶
與竺乾鷲嶺角立相望而往解脫者　角立相望謂清¶
凉山形似鷲嶺也然摩滕法蘭所對明帝文殊自佛法¶
未入中國以前卽于此山攝化之語乃屬後人附會故¶
<pb:KR3j0076_WYG_036-12a>¶
作者不取　潘云圓覺經云聲聞人具六通得入解脫¶
凡有所傳皆是妄想得脫其由名之解脫去¶
偉長徳璉之述作　稱引不逾選學于唐格亦凡語也¶
　此早年文不出唐格¶
送巽上人赴中丞叔父召序不于其書而求之(至/)况其¶
意乎　斯言也吾取以為陸王氏之徒砭焉¶
其土汪汪也　汪汪疑作汪衍一汪字¶
求道者多半天下　者字下有之字　此篇奥㫖括于¶
<pb:KR3j0076_WYG_036-12b>¶
送琛上人敘中¶
送僧浩初序而賤季札由余乎　季札由余用夏變夷¶
者也¶
吾之所取者與易論語合　不暇逺引與易之乾坤論¶
語之本立道生猶有合否也¶
無夫婦父子(至/)不知韞玉也　此遁詞耳天下豈有外¶
倫而能盡性者乎¶
且凡為其道者四句　所長止此何至去人倫無君父¶
<pb:KR3j0076_WYG_036-13a>¶
以狥之哉然則柳子可謂昩于輕重者矣　此篇柳子¶
極用意之作¶
送元暠師序　劉禹錫引不足以發之故重有此敘¶
送琛上人南遊序　彼敎之金隄底柱¶
送文郁師序　與送從弟謀文同趣借族兄弟以自抒¶
胸臆¶
送元舉歸幽泉寺序　永州初變文體時刻削而不免¶
局束¶
<pb:KR3j0076_WYG_036-13b>¶
送濬上人歸淮南覲省序　語頗多凡俗¶
古之贈禮必以輕先重　以輕先重施之作序是佳語¶
但于釋子殊無涉耳¶
監察使壁記　謹潔　永州以前文之至者¶
非必神之也蓋亦附之敎焉　謂非必神之者是其識¶
有所偏于附之一言亦自相違反其失與䄍説同也¶
洎執役而衛者　役一作殳言衛則作殳為是¶
四門助敎㕔壁記後魏太和中　太和元魏孝文帝時¶
<pb:KR3j0076_WYG_036-14a>¶
也¶
貞元中王化旣成　王化旣成四字太無歸宿¶
余故為之記而由夫三子者始　賀與歸則旣見于文¶
矣他不足稱由三子者始非文人清官則可以無書也¶
武功縣丞㕔壁記凡以戰得爵(至/)末　徳宗以後神策¶
軍士倚中官為暴横于畿赤結語微及之　前路官之¶
有丞何必煩引¶
諸使兼御史中丞壁記　亦無敗句¶
<pb:KR3j0076_WYG_036-14b>¶
嶺南節度饗軍堂記　更簡百餘字則筆力益髙　起¶
處先敘軍府所領之大所寄之重乃記改作是堂縁起¶
以執秩拱稽　指軍¶
以譯言䞇寶　指賔¶
合二使之重　二使豈可並論鳥獸睢盱亦不足以言¶
賔也但欲對舉使文整贍亦嘗即押舶之名思其義乎¶
增徳以來逺人　指賔¶
申威以修戎政　指軍¶
<pb:KR3j0076_WYG_036-15a>¶
問工焉取十句　太承襲前規¶
羽鱗貍牙之物二句　韓子引經惟在義理器數名物¶
則古今異制不茍務博¶
華元名大夫也四句　何乃引此¶
願訪于金石　訪一作勒　此等文不可與送鄭權序¶
比猶是燕許之拔出者¶
邠寧進奏院記　燕許舊規亦閎壯可喜¶
以奉王制以下　鋪揚皆太煩惟忠惟敬以院至耶既¶
<pb:KR3j0076_WYG_036-15b>¶
至矣後又云他政之末何也　此篇其半可削¶
興州江運記　在唐人中已足髙歩永州以後則超羣¶
絶倫矣　尚覺拘跼¶
使中謁者來錫公命　平淮碑書監軍者不得已而存¶
其實若中人錫命既乖典禮又無關係何以書為¶
公固不許而相與怨咨　而字上有退字¶
盛秋水潦窮冬雨雪　注一作水潦于秋雨雪于冬句¶
法較堅硬疑公後所改¶
<pb:KR3j0076_WYG_036-16a>¶
西門遺利四句　非溉田非塞决也所引二事未當¶
全義縣復北門記由道廢邪　注一作由是道以廢邪¶
上用推是此用由是文法相犯短幅不應有此¶
潭州楊中丞作東池戴氏堂記　無味此當時輕浮套¶
數¶
桂州裴中丞作訾家洲亭記　柳州諸記是真美故皆¶
如畫出此是粧㸃虛景苦乏生氣¶
邕州柳中丞作馬退山茆亭記　英華作獨孤常州文¶
<pb:KR3j0076_WYG_036-16b>¶
者近之¶
嵗在辛卯　辛卯為元和六年柳子既振拔當時文體¶
矣何當有是　前此辛卯為天寶十載至之有初晴抱¶
琴登馬退山對酒望逺醉後作一篇詩中有王旅方伐¶
叛虎臣皆被堅魯人著儒服甘就南山田之語于時方¶
討南詔則此文亦出于至之有可徵也¶
于是手揮絲桐六句　語雜氣輕¶
永州韋使君新堂記公之居髙以望逺　并收外之一¶
<pb:KR3j0076_WYG_036-17a>¶
層¶
永州崔中丞萬石亭記怒者虎鬭企者鳥厲　兩者字¶
並作若字¶
環行卒愕　行作顧¶
其上青壁斗絶六句　寫萬字有餘韻¶
敢頌休聲祝于明神　推開借父老輿頌見之始不俗¶
零陵三亭記　一有薛令作三字¶
使繼是者咸有薛之志三句　不偏枯　按桂訾家洲¶
<pb:KR3j0076_WYG_036-17b>¶
永新堂零陵三亭皆為説以發其端唐語林言淮西事¶
當直起者非柳子之論也¶
零陵郡復乳穴記　自韻¶
吾聞之曰　吾字作士字¶
道州毁鼻亭神記除穢革邪四句　從薛之治道州為¶
政大體發端已涵蓋下兩層¶
君有鼻而天子之吏實理二句　領下兩層為二敎興¶
起本　上句又見非有功徳于此上　文謹嚴但亦是¶
<pb:KR3j0076_WYG_036-18a>¶
常語¶
永州龍興寺息壤記甘茂盟息壤　息當為滋息之意¶
永州龍興寺東邱記今所謂東邱者也　者字下有奥¶
之宜者四字¶
懼翦伐之及也　收上竹木¶
永州法華寺新作西亭記其照也逾寂二句　從覺照¶
起論却似收不轉¶
柳州復大雲寺記董之禮則頑束之刑則逃　先王為¶
<pb:KR3j0076_WYG_036-18b>¶
治百家皆所用是或一道也讀西域傳其效可見柳子¶
至此信奉佛氏似少衰矣蓋讀書久而少有悟也¶
永州龍興寺修浄土院記　文不髙釋氏取與東海若¶
篇表裏¶
永州鐵爐歩志凡舟可縻而上下者曰歩　任昉云吳¶
楚間謂浦為歩語之譌耳¶
則求位與徳于彼數語　筆亦膠繞不圓快¶
大者桀冐禹云云　此文直斥在上者徒建空名㫖趣¶
<pb:KR3j0076_WYG_036-19a>¶
既已偏宕求其警䇿則又無有何以存諸集中　按此¶
文似為以門地論相而發¶
遊黄溪記　發端既涉模儗又未必果然也刪此而直¶
以黄溪距永州治七十里起何如¶
有魚數尾　數字下有百字¶
有鳥赤者烏翼　者作首¶
始得西山宴遊記　中多寓言不惟寫物之工¶
傾壺而醉　帶出宴字¶
<pb:KR3j0076_WYG_036-19b>¶
而未始知西山之怪特　反呼始字¶
始指異之　虛領始字¶
然後知是山之特出　下有不與培塿為類六字¶
蒼然暮色三句　始字神理¶
心凝神釋　破惴慄¶
然後知向之未始遊二句　上句帶前一叚下句正收¶
始字　李云羈憂中一得曠豁寫情景俱真¶
鈷鉧潭記盪擊益暴四句　寫出鈷鉧形貌　李云記¶
<pb:KR3j0076_WYG_036-20a>¶
文只是情景字句均適最忌餘剰¶
鈷鉧潭西小邱記唐氏之棄地　棄地比遷客¶
則清泠之狀與目謀四句　四與謀字為遭字起本¶
心神二句寓已之可貴¶
争買愈不可得　争買下有者日增千金而六字¶
所以賀兹邱之遭也　兹邱猶有遭逐客所以羡而賀¶
也言表殊不自得耳¶
至小邱西小石潭記聞水聲如鳴佩環　水激石而成¶
<pb:KR3j0076_WYG_036-20b>¶
聲一句中將下兩層都暗領¶
全石以為底　敘明石字先寫四面竹樹¶
潭中魚可百許頭六句　透出清冽¶
怡然不動　怡作佁¶
其岸勢犬牙差互二句　石岸差互故水流皆作斗折¶
蛇行之勢為岸所蔽雖明滅可見莫窮其源也¶
袁家渴記皆永州幽麗其處也　其近刻作竒然恐均¶
誤或是異字¶
<pb:KR3j0076_WYG_036-21a>¶
謂水之支流者為渴　支一作反為是¶
每風自四山而下至大都如此　發明反流襯筆尤狀¶
出幽麗　李云末段言風處亦以興已¶
石渠記視之既静其聽始逺　李云名理　逺者虛谷¶
相應故此貎已静彼聲轉逺也¶
石澗記道狹不可窮也　李云可窮便非佳山水¶
柳州東亭記　甚古¶
乃取館之北宇右(至/)復其號　似古明堂制¶
<pb:KR3j0076_WYG_036-21b>¶
則朝復其號　朝字下有夕字¶
柳州山水近治可遊者記在薄水南山石間　薄作潯¶
有右川東流入于潯水　右作支¶
北流潯水瀨下　流作沉¶
其上有穴(至/)如器物甚衆　先敘山之所有¶
黑肌而赤脉三句　始敘山之所由名¶
在多秭歸　在疑作尤　此篇多擬山經¶
寄許京兆孟容書很忤貴近　謂中官¶
<pb:KR3j0076_WYG_036-22a>¶
加以素卑賤(至/)更造怨讟　此亦事理所有但素無善¶
行則異同之口得以實之人遂莫加憐耳¶
外連强暴失職者　謂韋臯¶
此皆丈人所見　見字上有聞字¶
消息于亡　于亡作存亡¶
不知辛酸節過　節過作節適¶
自古賢人才士以下二段　太叢散太模儗¶
范座騎危　座作痤¶
<pb:KR3j0076_WYG_036-22b>¶
今以恇怯淟涊(至/)愈疎濶矣　暗綰前後¶
假令萬一除刑部囚籍三句　是所以息謗讟者之猜¶
擺落撫慰收恤尚置人數一面專以宗祀祈哀既為力¶
差易亦人人所必動心也¶
但以存通家宗祀為念　先提起此一層¶
雖不敢望歸掃塋域　顧先墓¶
退託先人之廬　顧田宅¶
就婚娶求胤嗣　顧子息¶
<pb:KR3j0076_WYG_036-23a>¶
與楊京兆慿書而其忠誠者　而字下有激字忠作中¶
才如王景略以尹緯為令史　符堅謂尹緯宰相才王¶
景略之儔非王猛抑緯為令史也¶
近世尤好此類二句　李云柳子自言得號為輕薄人¶
觀其謫後仍是此等議論据要津時可知¶
不益于世用　益字上有盡字¶
彼不足我而惎我哉　注引說文惎毒也按左傳楚人¶
惎之脫扄杜注惎敎也¶
<pb:KR3j0076_WYG_036-23b>¶
言而有是患二句　李云省筆¶
茍知之雖無有司(至/)其必有施矣　安溪師云此皆子¶
厚之所以敗而終始拳拳若此故知其為有心人也¶
今之世言士者先文章　三段自為聨絡¶
希王褒劉向之徒者二句　柳子置子政于第二流¶
文人以文律通流當世　文人作丈人¶
理不一斷以古書老生　自韓柳所見皆頗脱略先儒¶
章句矣¶
<pb:KR3j0076_WYG_036-24a>¶
今復得好官猶不辭讓　上云無有是念而此云云然¶
豈謂量移善地為好官耶¶
以人望人尚足自進四句　李云四句詞甚晦大略言¶
已自處且未能自免于常情之中如下歸鄉閭立家室¶
託嗣續之類是也以義度人則難為人以人望人則賢¶
者可知已矣語本表記¶
使有世嗣　使作所　李云世嗣謂已也　此篇敘情¶
欵不如與許書而所答薦舉文章二者卓犖可用之言¶
<pb:KR3j0076_WYG_036-24b>¶
為多¶
與蕭翰林俛書乃岌岌而造其門哉　若作造其門則¶
岌岌當為汲汲若作岌岌則又當云操其間¶
伏自思念過大恩甚　過大收前一段恩甚收不能塞¶
衆人之怒以下一段¶
居蠻夷中久一段　其氣韻兼屈馬而有之¶
身被之目睹之(至/)又非道也　筆筆旋折¶
朝夕謌謠使成文章　李云首言困卦處自命甚重終¶
<pb:KR3j0076_WYG_036-25a>¶
之以作為謌謠文章蓋其本領只如此也然文采精麗¶
之極¶
與李翰林建書　與致思謙書略同而稍碎¶
與顧十郎書以非乎人而售乎已　非乎人今所謂刺¶
也¶
不意璅璅者復以病執事　似十郎又坐劉柳累者¶
與韓愈論史官書　按退之以是年撰進順宗實録舊¶
史謂其説禁中事頗切直内官惡之徃徃于上前言其¶
<pb:KR3j0076_WYG_036-25b>¶
不實然則與劉秀才書遜詞自晦其識逺矣當其下筆¶
則詞直事核而仍不敢以褒貶自任召閙致憎雖謂之¶
中道可也¶
設使退之為御史中丞大夫(至/)利其祿者也　文法從¶
賈生假設陛下居齊桓之處兩難化來¶
决必不沉没　大字本作决必沉沒注重校一本必下¶
有不字按韓與劉書云决不沉沒故反其詞耳今考異¶
載栁書作决必沉沒朱子當日所見之本為無誤也¶
<pb:KR3j0076_WYG_036-26a>¶
李云詞氣逼直以極其辨是子厚本色¶
與史官韓愈致叚秀實太尉逸事書竊自冠好遊邊上¶
三句　以下致太尉逸事皆破疑不得實之意¶
宜不茍過日時　顧力字¶
連遭瘴羸頓　瘴下有癘字¶
苐不能竟其業(至/)末　答書當有規其志太鋭而取困¶
于世者以下言雖知其病終惟不得已又即從史遷句¶
生下波折皆有源¶
<pb:KR3j0076_WYG_036-26b>¶
春秋傳所謂傳信傳著　傳信傳著以終得其實當即¶
籍之之意¶
與劉禹錫論周易九六説書　李云所言者&KR0034;數一端¶
然摘出學者讀書不謹而輕于立論之病可以推類警¶
省¶
則是取其過揲四分而九也　世得云孔疏云九過揲¶
六過揲過猶遍也言揲之九遍六遍耳節用過揲二字¶
未妥¶
<pb:KR3j0076_WYG_036-27a>¶
孔頴達等作正義論云　不遺等字何等謹細¶
君子之學五句　李云極得讀書之法¶
答元饒州論春秋書　李云于與夢得及此兩書見盡¶
心經學若此後之綴文者動儗韓柳其于聖賢經傳蓋¶
無一卷成熟者根本蹶矣¶
知春秋之道久隱　上增嘗諷習之又聞韓宣英及亡¶
友吕和叔軰言他義十九字¶
盡得宗指辨疑集注等一通　今但有微指亦不知復¶
<pb:KR3j0076_WYG_036-27b>¶
有宗指也集注豈纂例之異名耶¶
于紀侯大去其國　此條竊于微指尚有疑焉太王之¶
避狄猶可以立國也紀侯之義固當效死勿去耳然而¶
春秋不責紀侯者其亦傷天下之無王乎¶
見聖人褒貶與奪三句　杜牧之曾襲此語¶
其言書荀息　此條今檢陸氏書不得¶
頃嘗怪荀息奉君之邪心以立嬖子　申生之死荀息¶
立于朝而不能爭是其失耳若立奚齊不可責以奉君¶
<pb:KR3j0076_WYG_036-28a>¶
之邪心也至于立卓子則謬甚卓非奚齊之母弟均之¶
庶孽息不從奚齊以死則立君者將以定國也舍舉國¶
屬望之重耳而奉童昏以臨之以啟再亂身亦不免焉¶
經權兩謬聖人安得不貶之乎其與仇孔同辭者仇孔¶
固亦有貶也為正卿執國命亂臣無所顧忌而無禮于¶
君身預其禍若一匹夫謂聖人之猶有取焉然非歟柳¶
子謂進荀息以甚茍免之惡夫君弑賊不討者不書葬¶
聖人于茍免者固不許其改得為人臣子履后土而戴¶
<pb:KR3j0076_WYG_036-28b>¶
皇天矣庸待進息以甚之哉　立齊君命也立卓非君¶
命也可以行權而不能計安國家息雖欲辭其罪不可¶
得矣¶
今凡言貶息　凡作兄¶
答吳武陵論非國語書　清古　二書皆柳子得意者¶
雖無所有然極反覆馳驟之態也¶
與吕㳟論墓中石書又得部中廬墓父者　作父墓¶
又二十年來三句　多閱則識真¶
<pb:KR3j0076_WYG_036-29a>¶
怪而掘其土　而字上有擢字¶
况廬而居者其足尚之哉　李云刲股廬墓韓柳交譏¶
之然廬墓與刲股又自别¶
聖人有制度以下　不減左氏内外傳之文¶
若然者勿與知焉可也二句　李云極是¶
慮善善之過而莫之省三句　李云何其篤厚　意本¶
漢書王成偽自増加以蒙顯賞及張敞論神爵事所云¶
務自增加澆浮散朴諸語之意　李云一小事而能見¶
<pb:KR3j0076_WYG_036-29b>¶
其大者訓辭尤深厚¶
與友人論為文書非謂比興之不足六句　世得云此¶
文所云得之蓋老蘇所云天之所與者其云比興恢拓¶
四語則人工雖至而非天之所與者也得之難者天也¶
知之難者人也¶
則彼卓然自得以奮其間者二句　帶上一層¶
况乎未甚聞者哉　聞字下有著字　李云盡歴代文¶
章作者傳者之弊而隱寓其所為卓然自信者¶
<pb:KR3j0076_WYG_036-30a>¶
答元饒州論政理書管子亦不欲以民產為征二句¶
管子説見海王篇¶
與崔饒州論石鍾乳書　饒州作連州¶
則油然而清二句　言其粹¶
其竅滑以夷二句　言其美¶
凡為此也　以下若即接是故經中云云斯最善矣¶
必若土之出無不可者　以下兩叚乃因其徵引之多¶
而極其辨以折之不知其為羡言侈論有傷文格豈其¶
<pb:KR3j0076_WYG_036-30b>¶
踔厲風發之故習不能以自制歟¶
則不必服　則字上有連字¶
姑務人而夸辨博　務字下有勝字¶
答周君巢餌藥乆夀書行則若帶纆索八句　亦何至¶
此汲汲無歡宜不永年矣¶
然由未嘗肯道鬼神等事　由作猶¶
獲是而中　中作終¶
視人之害若利　言不以動于心非因人之害以為已¶
<pb:KR3j0076_WYG_036-31a>¶
利¶
昩昩而趨(至/)髙明之圖哉　為韻語甚古¶
與李睦州服氣書貎加老而心少歡諭　諭作愉¶
若古之强大諸侯然(至/)進决于城下　若此張皇則是¶
借以發其文非為睦州效忠也¶
今使號于天下曰(至/)固小子之所懍懍也　與前幅一¶
一廻環呼應但不應徒爾詞費使人厭其寡效爾古文¶
與詞賦派别判焉柳子所以馳驟縱横若是反減其工¶
<pb:KR3j0076_WYG_036-31b>¶
者蔽在必合屈馬而一之詞勝氣溢乖自然之節也¶
與楊誨之第二書　多有不足縷縷致辨者而亦毛舉¶
不已所謂道不足而强有言也¶
不過其勤讀書　過字下有欲字¶
今將申告子以古聖人之道　世得云自此至為偽乎¶
為佞乎是一叚稱古昔聖賢以諍楊之失然細分之又¶
有兩層自書之言至不為也非不能也為首層對楊欲¶
任性率真而不能勉强立論自凡吾之致書為説車至¶
<pb:KR3j0076_WYG_036-32a>¶
如是而心反不愧耶為次層對楊以已之失為非聖道¶
立論而結之曰偽乎佞乎偽結首層佞結次層¶
若果以聖與我異類至聖人不足重也　此一層從孟¶
子中來非無實之辨¶
今子又以行險為車之罪　世得云自此至此甚未可¶
也是一段言涉世之道以諍楊之失車不得不行險譬¶
人不能不涉世也然細分之亦有二層上層辨甘羅終¶
軍是一種入世法下層引嵇康阮籍又是一種入世法¶
<pb:KR3j0076_WYG_036-32b>¶
要之均非中道也¶
吾意足下所以云云者　世得云自此至而惡之也一¶
段又就楊身上寛一步説收前二段意楊之所惡在佞¶
前言偽乎佞乎其㫖亦歸於辨佞也故此單收佞¶
非特于可進也四句　又云可進可退顧上出世一段¶
意¶
吾年十七求進士　自此至幸甚一段又就自已身上¶
説法狂疎輕薄兩意又分照上二段¶
<pb:KR3j0076_WYG_036-33a>¶
日思摧其形　暗照縱心意¶
旦暮走謁于大官堂下　暗照出世意¶
益知出于世者之難自任也　總收¶
今因道人行　此道人當是道州人非浮屠¶
答貢士沈起書幾于萬一用以萬報也　下萬字作為¶
　此早年最卑淺之作宜削¶
賀進士王參元失火書一出口則蚩蚩者以為得重賂¶
　此即上所謂羣小之慍轉因水火之孽而得光明也¶
<pb:KR3j0076_WYG_036-33b>¶
宥而彰之　宥猶助也¶
顏曾之養三句　收得宻¶
與太學諸生喜詣闕留陽城司業書乃知欲煩陽公四¶
句　婉轉¶
始僕少時嘗有意遊太學至可無愧矣　此段應陶醇¶
煦懿熙然大洽二句言外亦見化百數人不為功坐一¶
人即致累恐失平也¶
陽公有博厚恢宏之徳　以下皆所自欲論列者借與¶
<pb:KR3j0076_WYG_036-34a>¶
諸生書發之先明其無罪下則所謂大體此以解徳宗¶
胸中之惑下又見詔命雖優無以解于棄賢也¶
故少佐筆端耳　諸生之留陽公意誠善而不長于措¶
詞柳子蓋出此以佐之¶
俾為史者有以紀述也　顧元禮叔夜事　此文削其¶
半則及于古矣¶
答韋中立論師道書僕自卜固無取五句　筆善折故¶
常語皆遒峻然不應若是之費墨也吾以為柳子之未¶
<pb:KR3j0076_WYG_036-34b>¶
逺于六代者以此¶
然雪與日豈有過哉二句　李云詞無涵蓄至此¶
平居望外遭齒舌不少二句　此等語亦何味但覺其¶
尖薄耳¶
古者重冠禮(至/)大類此　李云繁稱𤨏引子家修詞之¶
一累惟昌黎能免是矣¶
故吾每為文章(至/)而以為之文也　李云文章根本之¶
病作文精微之要盡于此矣¶
<pb:KR3j0076_WYG_036-35a>¶
抑之欲其奥二句　對輕¶
疎之欲其通二句　對怠¶
激而發之欲其清　對昏¶
固而存之欲其重　對矜¶
本之書以求其質　言實事也　質者道徳之本言其¶
大體¶
本之詩以求其恒　言常理也　恒者性情之常言其¶
細微¶
<pb:KR3j0076_WYG_036-35b>¶
本之禮以求其宜　節文之中¶
本之春秋以求其斷　是非之辨¶
本之易以求其動　變通之道　按未嘗敢以輕心掉¶
之八句以心氣言之此存乎文之先者也下六句乃即¶
臨文言之抑揚二句謂命意也疎廉二句謂布勢也發¶
存二句謂鍊格也此于逐句反復先後尤當彼此相成¶
斯為意不浮為勢不窘為格不澁也¶
有徐以告焉　徐作餘¶
<pb:KR3j0076_WYG_036-36a>¶
無招越蜀吠怪　此等收法亦有迹¶
答貢士元公瑾論仕進書　少作殊無條理¶
古之道(至/)子皮是也　所引濶誕無當¶
是誠難矣　非其難也事至微淺故美不歸¶
答嚴厚輿論師道書仲尼可學不可為也　不可為言¶
不可以居之不疑¶
馬融鄭元者(至/)僕幸非其人　如馬鄭者恐終唐之代¶
不可見柳子謂其不少亦非也乃云幸非其人語尤浮¶
<pb:KR3j0076_WYG_036-36b>¶
薄　此作自然古雅¶
報袁君陳秀才避師名其敎也雖若是　上三字誤以¶
注入行¶
前已畢秀才可為成人　畢作必¶
次論語孟軻書皆經言　子厚亦斷然以孟子為經¶
異日討也　討字下有可字¶
道茍成則慤然爾六句　似揚子¶
答韋珩示韓愈相推以文墨事書若退之之才過僕數¶
<pb:KR3j0076_WYG_036-37a>¶
等　過僕數等即謂下子雲之徒也¶
如太元法言及四愁賦　作四賦¶
事以固當　無以字　李云柳子于文用力深故善品¶
題古人及當世髙下¶
答貢士廖有方論文書　秀折¶
答貢士蕭纂欲相師書　少作¶
上門下李夷簡相公陳情書是時不可遇　時疑作特¶
人居相位　人作入　此篇前仿國䇿結參漢體　李¶
<pb:KR3j0076_WYG_036-37b>¶
云此文格調似韓子固知當日切䃺相資同工異曲也¶
　按此與應科目日與人書貎似而命意殊不如韓之¶
工用筆亦煩簡紆徑差異韓作于少年柳作于晚嵗以¶
一文論則韓果數倍矣求諸全集可也¶
　¶
　¶
　¶
　義門讀書記卷三十六¶
