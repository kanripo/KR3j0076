# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.530180
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷二十七
<pb:KR3j0076_WYG_027-1a>¶
欽定四庫全書¶
　義門讀書記卷二十七¶
　　　　　　　　　　翰林院侍讀學士何焯撰¶
　　三國志(蜀志/)¶
劉二牧傳　二牧不從董袁群雄之例而列蜀志首非¶
夷昭烈于割據也王者之興先有驅除評云慶鍾二主¶
即以漢家故事明統緒所歸天祚眞主即二牧猶不得¶
以闇干耳其文則若霸國之書其義莫非天子之事遺¶
<pb:KR3j0076_WYG_027-1b>¶
臣故主之思淵矣哉　序呉事則正禮不先于討逆系¶
漢統則二牧乃冠乎興王變其例遜其詞所以待後之¶
人自遇其㫖于參錯迷謬之中故非當時所測也¶
劉焉扶亦求為蜀郡西部屬國都尉　注陳壽益部耆¶
舊傳董扶褒秋毫之善貶纎芥之惡按趙岐孟子注云¶
孔子舉毫毛之善貶纎芥之惡故皆錄之於春秋二語¶
必經師成語也¶
焉徙治緜竹　東漢益州治雒縣焉以郤儉被殺故徙¶
<pb:KR3j0076_WYG_027-2a>¶
治緜竹緜竹西漢都尉所治也¶
張魯母始以鬼道又有少容常往來焉家　所謂少容¶
蓋能久視之意後漢書作有姿色蓋范欲醜之甚其詞¶
耳¶
先主傳先主姓劉諱備(至/)因家焉　漢書王子侯表陸¶
城侯貞元朔二年六月甲午封十五年元鼎五年坐酎¶
金免蓋以始封之明年爲元年也此云元狩六年少十¶
年矣恐誤　續漢書百官志宗正卿下注云郡國歳因¶
<pb:KR3j0076_WYG_027-2b>¶
計上宗室名籍補注胡廣曰又歳一治諸王世譜差序¶
次第故西京枝屬其後衰者猶皆可考¶
承等皆伏誅(至/)先主乃殺徐州刺史車胄　魏志建安¶
四年偹殺車胄五年承等謀洩乃死袁紀備據下邳亦¶
在承死前蜀志誤也¶
十二年曹公南征表㑹表卒　曹公南征在建安十三¶
年此上疑有脫文¶
權遣周瑜程普等水軍數萬與先主并力　注採江表¶
<pb:KR3j0076_WYG_027-3a>¶
傳云云按江表傳欲専赤壁之功而不能掩樊口之即¶
爲一地也¶
二十四年一百二十人上言曰昔唐堯至聖(至/)雖死無¶
恨　据後注乃廣漢李朝作此文在西京亦不多得疑¶
諸葛公潤色也¶
先主上言漢帝曰臣以具臣之才(至/)以報萬分　前一¶
篇是西京此一篇西京氣味東京節奏¶
於是還治成都　還治成都當時未必懐安但與髙祖¶
<pb:KR3j0076_WYG_027-3b>¶
氣燄差異或以得其地不得其民故不久駐耶¶
章武元年立宗廟祫祭髙皇帝以下　注臣松之云云¶
按臣子一例昭烈當日蓋以孝愍爲禰而於本生則仍¶
光武南頓君之例此可以意推而知也¶
三年夏四月癸巳先主殂於永安宫　注引諸葛亮集¶
載先主遺詔勿以惡小而爲之勿以善小而不爲按易¶
之繫辭曰善不積不足以成名惡不積不足以滅身小¶
人以小善無益而弗爲也以小惡爲無傷而勿去也故¶
<pb:KR3j0076_WYG_027-4a>¶
惡積而不可掩罪大而不可解昭烈以此爲誡則不甚¶
樂讀書特少年之事其後則知書之要矣　射君即射¶
援見上表中列名¶
後主傳建興五年春丞相亮出屯漢中營沔北陽平石¶
馬　注諸葛亮集載禪三月下詔云云按此詔猶有過¶
繁去二百餘字則愈嚴重¶
延熙九年冬十一月大司馬蔣琬卒　董允亦卒于是¶
年蜀内外之政始壊¶
<pb:KR3j0076_WYG_027-4b>¶
十五年呉王孫權薨　不書呉主書呉王耶恐字誤¶
景耀元年宦人黃皓始專政　皓專政五年而國亡¶
六年紹良與艾相遇於雒縣　注採王隱蜀記禪又遣¶
尚書郎李虎送士民簿云云按蜀窮匱至此固難以支¶
久矣¶
評禮國君繼體(至/)體理爲違　介于二冦加之南中煽¶
動必執踰年之禮非所以係屬人心鎭撫方夏也¶
又國不置史(至/)猶有未周焉　呉蜀之主雖均曰傳然¶
<pb:KR3j0076_WYG_027-5a>¶
皆編年紀事于史家之例實亦紀也紀則災異當詳書¶
而舊史闕其承傳是以作者用此自明非欲持此以詆¶
毁葛相¶
注華陽國志先帝亦言吾周旋陳元方鄭康成間　陳¶
元方鄭康成皆避地徐州而先主以建安元年領徐州¶
牧其啟告以治亂之道在此時也¶
先主穆皇后傳先主既定益州而孫夫人還呉　注採¶
漢晉春秋云云按此妄言先主定益州時諸葛公與張¶
<pb:KR3j0076_WYG_027-5b>¶
趙等泝流至蜀孫夫人還呉當在建安二十年爭荆州¶
時¶
諸葛亮傳好爲梁父吟　蔡中郎琴頌云梁父悲吟周¶
公越裳武鄉之志其有取于此乎今所傳之詞蓋非其¶
作¶
先主自葭萌還攻璋(至/)成都平　兵勢已合豈得中息¶
若議公不當泝流合規者眞迂儒俗士也智能之士思¶
得明君如張松法正之情固夙昔所畫亦未有逆拒不¶
<pb:KR3j0076_WYG_027-6a>¶
往者耳¶
先主外出亮嘗鎭守成都足食足兵　當先主時但寄¶
以蕭何之任¶
若嗣子可輔輔之如其不才君可自取　注採孫盛云¶
云按此堯舜之心非同詭僞¶
封亮武鄉侯　十道記武鄉谷在南鄭縣孔明受封之¶
地¶
然侍衛之臣不懈於内(至/)可計日而待也　以不懈于¶
<pb:KR3j0076_WYG_027-6b>¶
内任群司以忘身于外自効以修身正家納諫任人責¶
難其主蓋此又興復之本也其眞王佐之才與伊訓說¶
命相表裡者歟¶
將軍向寵(至/)優劣得所　馳驅于外可以使貪使詐故¶
魏延可任若宿衛之選必以信行爲本也向寵居攸之¶
等之前者寵督中部掌宿衛兵蜀小或兼攝虎賁羽林¶
之職亦其近于君者也故先言之¶
於是以亮爲右將軍　注漢晉春秋使孫策坐大遂并¶
<pb:KR3j0076_WYG_027-7a>¶
江東按下有脫文當是指斥孫權之語呉臣諱而削之¶
注此表亮集所無出張儼黙記　按趙雲以建興七年¶
卒散闗之役乃在六年後人或据此疑此表爲僞非也¶
以元遜傳觀之自明苐此表乃劇論時勢之盡非若發¶
漢中時所陳得以激厲士衆不妨宣洩于外失之蜀而¶
傳之呉或伯松冩留箱篋元遜鈎致之于身後耳集不¶
載者益明武侯之慎非由陳氏之疏若趙雲傳七年字¶
當爲六年雲本信臣宿將箕谷失利適由兵弱既貶雜¶
<pb:KR3j0076_WYG_027-7b>¶
號將軍以明法散闗之役使其尚在必别統萬衆使復¶
所負而不聞再出其必殁于是冬之前矣¶
十二年春亮悉大衆由斜谷出　注引魏氏春秋云云¶
按罰二十以上豈無參佐可以平之孔明雖蹇蹇夙夜¶
不若是之不諳政體也¶
亮遺命葬漢中定軍山　葬漢中者欲後人嗣事于魏¶
也¶
蓋天命有歸不可以智力爭也　上云人傑在其子孫¶
<pb:KR3j0076_WYG_027-8a>¶
之朝故耳歸之天命則仍夷之也¶
孟軻有云以逸道使民(至/)信矣　上云不戢蓋對敵國¶
之詞此又申明其眞王者之師也¶
喬年二十五建興元年卒　公北駐漢中在建興五年¶
元字誤思逺之生即在建興五年也詳元字當作六伯¶
松亦以轉運之勤死于王事¶
闗羽傳先主斜趣漢津適與羽船相値共至夏口　注¶
採蜀記云云按蜀記語多淺妄恐不足信¶
<pb:KR3j0076_WYG_027-8b>¶
馬超傳聞先主圍劉璋于成都宻書請降　賴得所歸¶
不終名爲賊¶
趙雲傳瓚遣先主爲田楷拒袁紹雲遂隨從爲先主主¶
騎　注雲别傳云云按本傳先主爲平原相時雲已隨¶
從主騎别傳謂就袁紹雲見於鄴則在建安五年後此¶
違反不可信者也¶
成都既定以雲爲翊軍將軍　注雲别傳云云按雲駁¶
議甚忠正然經國之務有諸葛公在必得其當未應反¶
<pb:KR3j0076_WYG_027-9a>¶
待武臣駁議殆家傳掠羙耳其諫伐呉則又諸葛公所¶
不能得之其主追思孝直恐散號列將非所及也别傳¶
大抵依仿諸葛子瑜書及孫權稱尊號諸葛公不明絶¶
其僭之義爲之¶
軍退貶爲鎭軍將軍　注雲别傳云云按諸葛賞罰之¶
肅雲猶貶號其下安得濫賜又足以明其不然别傳類¶
皆子孫溢羙之言故承祚不取¶
龎統傳性好人倫勤於長養(至/)使有志者自勵不亦可¶
<pb:KR3j0076_WYG_027-9b>¶
乎　士元此論東漢之風流已耳欲興世教非務實不¶
可也參取其意則足以資奬勸孔子曰如有所譽者其¶
有所試矣有所試而誘之使竟其志勿徒以浮聲競煽¶
斯得者多¶
親待亞於諸葛亮遂與亮並爲軍師中郎將　注九州¶
春秋云云按以皇極幽昧漢祚將墜較其輕重則取璋¶
不爲非¶
法正傳璋既稽服先主以此薄靖不用也　薄靖而不¶
<pb:KR3j0076_WYG_027-10a>¶
薄李嚴是先主之所見以其虛名無實用不爲大節¶
亮又知先主雅愛信正故言如此　注採孫盛云云按¶
艱難之初權以濟事未宜以常道論也　先主初定益¶
州與晉君祖宗世守之國勢殊且諸葛公方以審配不¶
容許攸爲鍳也¶
今策淵郃才畧(至/)時不可失也　孝直智術不下公瑾¶
且猶知尊奬王室非碌碌程郭惟思攀附孟徳者也¶
許靖傳進退天下之士沙汰穢濁顯㧞幽滯　此靖所¶
<pb:KR3j0076_WYG_027-10b>¶
以名盛一時¶
靖收恤親里(至/)莫不嘆息　文休與子魚景興人物相¶
等使處太平猶不失公望也¶
正禮師退術兵前進　術兵即孫策也¶
復相扶持前到此郡(至/)豈可具陳哉　注臣松之云云¶
按袁術僭盗策爲其部曲文休避地未可厚非　文休¶
雖曰覊客然名滿八區誠畏爲袁氏僞命所汙當時誰¶
能預計伯符絶術厥後兄弟相繼開呉鼎立哉即于季¶
<pb:KR3j0076_WYG_027-11a>¶
玉非有君臣之分慕仰宗傑希欲歸命亦與臨難邀利¶
殊科論者原其本末可也¶
建安十六年轉在蜀郡　注採山陽公載記云云按斯¶
時稍覺悟操之將簒非復歸死國家故意故應優于劉¶
子初也¶
靖雖年逾七十(至/)丞相諸葛亮皆爲之拜　文休一生¶
不逾漢末名士風格求之以知幾望之以匡世誠所不¶
暇若以諸葛公所敬而輕相毁詆亦安國輩之不自量¶
<pb:KR3j0076_WYG_027-11b>¶
也¶
簡雍傳性簡傲跌宕(至/)自縱適　視恃舊不䖍見誅者¶
度量相越是以當困厄而士歸之者多也¶
秦宓傳仲舒之徒不逹封禪相如制其禮　相如雖爲¶
封禪書臨殁乃成未與諸儒共定其禮蜀士多誇往往¶
過實¶
參伐則益州分野　漢書地理志蜀系秦分統于輿鬼¶
東井參伐乃魏地星也此云參伐則益州分野未詳¶
<pb:KR3j0076_WYG_027-12a>¶
評然專對有餘文藻壯羙可謂一時之才士矣　承祚¶
此書大趣簡質而獨推秦子勅之文藻異于諸傳斯則¶
文無定體之謂耶¶
董和傳先主定蜀(至/)並署左將軍大司馬府事　董和¶
並署李嚴並托皆所以慰蜀士大夫之心特幼宰端良¶
正方傾邪耳若使黃公衡不因喪敗隔絶則受遺當屬¶
斯人不傷昭烈之明矣¶
劉巴傳俄而先主定益州巴辭謝罪負先主不責　昭¶
<pb:KR3j0076_WYG_027-12b>¶
烈初定蜀土人懐反側其加意于子初即高帝之封雍¶
齒也¶
而諸葛孔明數稱薦之　注採零陵先賢傳亮亦曰運¶
籌於帷幄之中吾不如子初逺矣按子初粗有筆耳此¶
助而張之造作劉葛之語也¶
注初攻劉璋(至/)府庫充實　必無此事錢至直百豈復¶
可以通行初得一州公私囂然是五均之續也以張益¶
徳傳中頒賜之差觀之則聽其赴藏競取亦不然矣¶
<pb:KR3j0076_WYG_027-13a>¶
董允傳以允秉心公亮(至/)則戮允等以彰其慢　此疏¶
已載孔明本傳則休昭及向寵傳中可勿重出¶
允遷爲侍中領虎賁中郎將(至/)備員而已　既任宫省¶
兼統宿衛孔明蓋用周公立政之言治内也　和順與¶
公亮者相參並在左右則劑之使平徐以養成君徳無¶
暌否之憂矣¶
蜀人無不追思允　注臣松之云云按允事闗蜀存亡¶
故與和傳别出¶
<pb:KR3j0076_WYG_027-13b>¶
劉封傳以封爲副軍中郎將　副軍之名失之尊寵太¶
過是以事當愼始¶
諸葛亮慮封剛猛(至/)使自裁　先主無他枝葉後嗣庸¶
弱封地處疑偪又嘗將兵一朝作難則禍生肘腋國祚¶
方危故不得不因其罪速㫁也後代如潞王從珂事可¶
相參爲鍳¶
恨不用孟子度之言　注逹子興爲議督軍按此則孟¶
逹家且不誅况黃公衡乎其不承信郭冲之言不虛也¶
<pb:KR3j0076_WYG_027-14a>¶
彭羕傳　如永年者自可不爲立傳¶
廖立傳昔先主不取漢中(至/)徒失一方　此實前事之¶
失亦當參取觀之當吕蒙襲奪三郡即與呉追好棄惡¶
先收漢中以圖闗隴于時生齒殷盛錄其客戸爲兵聲¶
勢十倍也¶
亮表立曰(至/)於是廢立爲民　方受託付主少國疑不¶
得不廢立以懲不恪非度之未宏也¶
李嚴傳　李嚴所以並當大任者既蜀土故臣宜加奬¶
<pb:KR3j0076_WYG_027-14b>¶
慰又南陽人諸葛公僑客兹郡有鄉黨之分必能協規¶
荆土歸操嚴獨西奔似有志操理民治戎幹畧亦優是¶
故取之然自其歸降即領郡于外不共帷幄何由得其¶
腹心昭烈用人必由試可嚴特未試之于左右周旋歴¶
年所以猶有失也¶
章武二年先主徵嚴詣永安宫(至/)留鎭永安　武帝失¶
之于宏羊昭烈失之于李嚴人固難知而權位相逼猜¶
嫌易構亦事勢之常矣¶
<pb:KR3j0076_WYG_027-15a>¶
部分如流趣舍罔滯正方性也　使正方胸無鱗甲則¶
文偉匹也¶
注採諸葛亮集雖十命可受况於九耶　孔明㳟遜十¶
命之語未必出自其口諸葛氏集當以承祚叙錄者爲¶
正¶
平遣參軍狐忠　狐忠即馬忠¶
注採亮公文上尚書行前監軍征南將軍臣劉巴　此¶
别劉巴非子初¶
<pb:KR3j0076_WYG_027-15b>¶
乃廢平爲民　注引諸葛亮與平子豐教云云按平既¶
見廢豐猶在留府非公之公忠無此量也¶
劉琰傳又悉教誦讀魯靈光殿賦　誦靈光者以宗姓¶
隨從惟琰一人也本出魯國文考此賦自負若爲己作¶
又于侈靡中炫其風流耳¶
魏延傳當得重將以鎮漢川(至/)一軍盡驚　㧞延而益¶
徳不見望非君臣相信之深何以能然¶
平叱延先登曰(至/)軍皆散　丞相之澤數十年追思不¶
<pb:KR3j0076_WYG_027-16a>¶
忘况此日乎順逆一明則延雖善養士卒一叱即散矣¶
楊儀傳往者丞相亡沒之際(至/)令人追悔不可復及¶
何乃無賴自棄至此然公琰亦有以致之稍崇其祿位¶
以答前勞不亦優乎自審不能駕馭唯勿寄以重任可¶
耳¶
向朗傳亮卒後徙左將軍　朗爲左將軍時行丞相事¶
見後主張皇后冊文中¶
自去長史優游無事垂二十年　二十年之功何書不¶
<pb:KR3j0076_WYG_027-16b>¶
可讀朗去長史已六十餘老而好學正吾儕過時者所¶
宜師法也雖公淵之口終能以凡俗批詆邪¶
寵弟充歴射聲校尉尚書　注襄陽記云云按此語即¶
漢晉春秋之所由作也　孫盛語已見魏書三少帝紀¶
此重出¶
張裔傳丞相亮以爲參軍(至/)領留府長史　既重裔幹¶
理亦不欲但用公琰文偉署府事一府皆楚人失蜀士¶
心也¶
<pb:KR3j0076_WYG_027-17a>¶
人自敬丞相長史男子張君嗣附之疲倦欲死　語頗¶
輕薄然深悟此理即無死權之愚也豈惟長史即貴極¶
公侯亦猶是耳戀慕外物薾然疲役不無謂乎¶
少與犍爲楊恭友善(至/)行義甚至　行義如此故諸葛¶
公以貞亮死節並許之不緣季休之言遂與威公一視¶
費詩傳隆崇於漢室　室當作升黃忠字也御覧作漢¶
叔叔字草書似升字耳¶
由是忤指左遷部永昌從事　費詩左遷雍茂見殺固¶
<pb:KR3j0076_WYG_027-17b>¶
由不宏亦其暮氣¶
杜瓊傳周緣瓊言乃觸類而長之曰(至/)意者甚於穆侯¶
靈帝之名子　君子好仇豈怨耦之謂師服已屬傅會¶
後人不必恃此自喜爲知㣲也宋明帝之多諱皆譙叟¶
輩啟之何闗治亂興亡乎¶
許慈傳善鄭氏學治易尚書三禮毛詩論語　鄭氏尚¶
書注今與易皆僅存于正義中¶
乃鳩合典籍沙汰衆學　此荀文若曾與孟徳言而不¶
<pb:KR3j0076_WYG_027-18a>¶
暇行者¶
稍遷至大長秋卒　大長秋用通經之士爲之則可以¶
修周官内宰之職¶
注孫盛曰蜀少人士故慈潛等並見載述　按仁篤通¶
大經四小經三即在中土亦烏可無述¶
來敏傳爲虎賁中郎將丞相亮住漢中請爲軍祭酒¶
請敏軍職而以董允領宿衛此楊洪勸留向朗之意故¶
敏言奪我榮資也¶
<pb:KR3j0076_WYG_027-18b>¶
尹黙傳自劉歆條例鄭衆賈逵父子陳元方服䖍注說¶
咸畧誦述　傳寫之譌衍一方字按後漢書陳元字長¶
孫父欽習左氏春秋事黎陽賈護與劉歆同時而别自¶
名家元少傳父業爲之訓詁與范升爭立左氏學¶
李譔傳從司馬徽宋忠等學　司馬二人于前思潛傳¶
則稱字欽仲傳則稱名似疎¶
譙周傳時後主頗出游觀增廣聲樂　延熙元年立子¶
璿爲皇太子至八年冬蔣琬始卒然則自琬之存後主¶
<pb:KR3j0076_WYG_027-19a>¶
已荒縱矣故傳于建興十四年大書至湔㸔汶水旬日¶
而還識其不恤國事盤游于外自此始也傷大臣不能¶
正書以示譏後不書者不可諫則不足譏也¶
若至南方外當拒敵(至/)誠恐邳彤之言復信于今　此¶
所料皆是奔南亦歸于亡不若以此勸之死守君臣共¶
殉社稷不亦爲四百年之光乎邳彤之言世祖從之以¶
破邯鄲豈從之以降王郎何周之昧于義而愚于術必¶
使其主蹈軹道之轍也¶
<pb:KR3j0076_WYG_027-19b>¶
若遂適南勢窮乃服其禍必深　此則不然但爲張魯¶
之入巴則再辱耳¶
於是遂從周策(至/)周之謀也　從周之謀則蜀人免屠¶
戮之慘故鄉邦韙之非萬世公議也¶
注孫盛云云　按指畫實自了了從來轉亡爲存因敗¶
爲功茍有可資務盡人事則事機俄返此非書生事外¶
作好語也然而能爲此者必其君之有志者也公嗣非¶
所及也時群臣但以恐不受降爲難則退次東鄙亦無¶
<pb:KR3j0076_WYG_027-20a>¶
可俱逹之臣矣¶
周長子熙熙子秀字元彥　元彥之去承祚逺矣此十¶
字皆裴注之文¶
評注採張璠云云　張璠識陋旨迂注家何以取諸¶
黃權傳權閉城堅守(至/)先主假權偏軍　先主奬㧞公¶
衡故霍弋羅憲皆不失事君之禮¶
景初三年蜀延熙二年權遷車騎將軍儀同三司　注¶
採蜀記云云按凡取精多用物宏者皆應天象太白入¶
<pb:KR3j0076_WYG_027-20b>¶
太㣲中而漢兵誅莽不害爲僭盗也公衡一時遜詞耳¶
　宋書天文志云按三國史並無熒惑守心之文黃初¶
六年五月十六日壬戌熒惑入太㣲至二十七日癸酉¶
乃出宜是入太㣲¶
崇帥厲軍士期於必死臨陣見殺　崇死國此劉葛推¶
誠之效也¶
李恢傳後軍還南夷復叛殺害守將　觀此傳及馬忠¶
張嶷二傳中皆有南夷復反事蓋雖諸葛公猶不能要¶
<pb:KR3j0076_WYG_027-21a>¶
其終不反也¶
蔣琬傳琬曰吾實不如前人無可推也　自反必期于¶
當理此伊傅之心非獨寛厚¶
而衆論咸謂如不克㨗還路甚難非長策也　此即黃¶
公衡所諫先主者衆論不爲非也¶
以凉州胡塞之要(至/)赴之不難　按蜀本僻在一隅必¶
圖闗中則義聲可以震動天下若能克敵則洛陽皆有¶
劻勷之勢今入羌圖隴借使挫之未爲壊其心腹中原¶
<pb:KR3j0076_WYG_027-21b>¶
念舊者漸無所繫屬矣昔三郡常反應王師而丞相不¶
速行赴利蓋不欲舉我之全力顧用于彼之偏師魏延¶
入羌蓋聊欲掩其不備㫁賊右臂仍不階此爲進取雖¶
勝敵而不再往也維先琬繼所規則小矣雜耕跨渭遺¶
蹟未逺若之何計止于畧民廣境與東呉之士共矜邊¶
角之勢也哉雖然君子猶有取焉異乎蹈丞相所料坐¶
而待亡者也¶
費禕傳孫權性既滑稽嘲啁無方　仲謀氣象無異子¶
<pb:KR3j0076_WYG_027-22a>¶
桓雖昭烈猶不免以諸毛遶涿取侮豈漢末風氣使然¶
辛有百年之歎亦㣲見魄兆耶¶
姜維傳維自以練西方風俗(至/)與其兵不過萬人　欲¶
㫁隴則當及曹爽初誅衆志二三未遑外事之時文偉¶
身駐漢川以牽闗中之救伯約以萬衆招誘羌胡披割¶
西鄙過相裁制又失事機元遜輕舉于東文偉坐待于¶
西皆若天之假助典午以成其奸者可長太息¶
大破魏雍州刺史王經於洮西　此功若在秦川不亦¶
<pb:KR3j0076_WYG_027-22b>¶
偉哉呉殷禮言於仲謀曰民疲威消時往力竭不能不¶
相爲惜此小用也¶
與鎭西大將軍胡濟期會上邽　此胡濟又一人非胡¶
偉度¶
鄧艾亦自隴右皆軍于長城　鄧艾得自隴右赴闗中¶
之急故丞相以間擊破費郭也¶
六年維表後主(至/)啟後主寢其事而群臣不知　此宻¶
表而不闗尚書故思逺不能力爭伯約不貽思逺書言¶
<pb:KR3j0076_WYG_027-23a>¶
其事者當以素非同心故耶¶
因將維等詣成都自稱益州牧以叛　注臣松之以爲¶
殺㑹復蜀不爲難矣按殺會易復蜀難華陽國志載王¶
崇論曰維徒能謀一㑹不慮窮兵十萬難爲制御¶
評然猶未盡治小之宜(至/)而可屢擾乎哉　此皆承祚¶
在晉之遜詞裴注駁之或未喻其旨也　宫中府中理¶
民治戎立國一不可闕今伯約孤立後主昬蔽其本已¶
揺加之政刑非昔不能使民忘其敗上邽之役甚于街¶
<pb:KR3j0076_WYG_027-23b>¶
亭伯約但知前人裁制之過不知失文偉之助亦不復¶
可以有爲此誠志士爲之深悲者也　蜀事以葛始以¶
姜終十卷實相首尾其末卷則特爲楊戱之贊而設也¶
蜀都賦云匪葛匪姜疇能是恤¶
宗預傳蜀聞之亦益永安之守以防非常　永安益守¶
則圖闗中者力又减矣此劉葛所以優與呉盟然斯時¶
公琰未有逺名于事勢宜然¶
楊戯傳維外寛内忌意不能堪　伯約于此不及公琰¶
<pb:KR3j0076_WYG_027-24a>¶
逺矣¶
戱以延熙四年著季漢輔臣贊其所頌述今多載于蜀¶
書是以記之於左　承祚身入晉室奉命修史彼自謂¶
三禪相承同符舜禹不得不以魏爲正乃于蜀書之末¶
記文然之贊假託網羅散軼隂著中漢季漢皇統斯在¶
躋蜀于曹氏之上大書贊昭烈皇帝則已之所述曰先¶
主傳者明其遜詞實以文然所贊代已序傳也張茂先¶
能譚史漢而爲承祚所面欺千載以下吾猶取其區區¶
<pb:KR3j0076_WYG_027-24b>¶
乃心辨正閏戀眞舊也¶
其戲之所贊而今不作傳者余皆注疏本末於其詞下¶
注中凡引他書者皆裴注卷末所採益部耆舊雜記載¶
王嗣常播衛繼三人亦然¶
縻芳士仁郝普潘濬　四子叛臣故獨書名　傷天下¶
三分不歸一統始於荆州失闗侯敗故以三叛人終之¶
并及郝普者吕蒙襲奪南三郡荆呉之釁所由成也畧¶
孟逹而專言此意有所寓矣　闗羽傳作傅士仁而贊¶
<pb:KR3j0076_WYG_027-25a>¶
止曰士仁則其人姓士傅字衍也¶
評楊戲商畧意在不群　意在不群承祚自譽信乎其¶
不群也¶
　¶
　¶
　¶
　¶
　¶
<pb:KR3j0076_WYG_027-25b>¶
　¶
　¶
　¶
　¶
　¶
　¶
　¶
　義門讀書記卷二十七¶
