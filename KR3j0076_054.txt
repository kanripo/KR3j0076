# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:16.150918
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷五十四
<pb:KR3j0076_WYG_054-1a>¶
欽定四庫全書¶
　義門讀書記卷五十四¶
　　　　　　　　　　翰林院侍讀學士何焯撰¶
　　杜工部集¶
蜀相錦官城外柏森森　破蜀字¶
映堦碧草自春色一連　與下淚滿襟反對自字空字¶
呼應最㣲¶
三顧頻煩天下計以下　深歎其止以蜀相終也見隆¶
<pb:KR3j0076_WYG_054-1b>¶
中規取荆益以爭天下豈知創業未半而崩永安受遺¶
北伐又不及擒叡馘懿丞相先鞠躬盡瘁天下之才僅¶
為偏安輔佐所以一瞻廟貎而不禁涕之無從也¶
出師未㨗身先死　㨗注一作用按順宗實録中作出¶
師未用身先死未用未展其用也作未㨗了無意味矣¶
讀袁子論武侯語自知¶
卜居東行萬里堪乗興二句　東行萬里當指萬里橋¶
耳方公以為落句公中有所不自得雖卜築而已欲去¶
<pb:KR3j0076_WYG_054-2a>¶
誤也二泉云用王猷事暗指裴公　草堂在西却縱言¶
東面澄江之可以銷愁則水西幽勝言外益見如此詩¶
法使人何處捉摸¶
一室　大巧若拙乃此等也¶
應同王粲宅二句　江船空見獨滯一室也¶
梅雨　梅雨是及時之雨不得一例怨咨如昭諫長安¶
有貧者為瑞不宜多便覺偏枯淺薄¶
湛湛長江去　妙為結句生根¶
<pb:KR3j0076_WYG_054-2b>¶
茅茨疎易濕　㸃眼¶
竟日蛟龍喜　暗藏苦雨之人在内¶
為農錦里烟塵外　照去國賖¶
圓荷浮小葉一連　冩時令將有事于農也¶
為農去國賖　為農只一㸃¶
逺慚句漏令二句　收為農脫灑　末句言去國無禄¶
衣食累之不得不為農也所謂味在鹹酸之外¶
有客(草堂本/作賔至)　詩紀編客至後二詩體勢相似意味各¶
<pb:KR3j0076_WYG_054-3a>¶
别公詩所以妙　方云江干僻地老病才盡聞人足音¶
而喜幾於清談不爨矣¶
幽棲地僻經過少一連　先敘主　反破有字¶
漫勞車馬駐江干　破至字¶
竟日淹留佳客坐　始出賔字¶
百年麤糲腐儒餐　百年麤糲猶云家常茶飯也¶
不嫌野外無供給二句　結嫌以文章自居故但回顧¶
幽棲而云看藥欄也江干逺訪淹留清坐其人亦應妙¶
<pb:KR3j0076_WYG_054-3b>¶
觧書味知其不縁簡率興盡乃復因其至之疎期其至¶
之數云耳¶
狂夫　清風峻節固窮獨立比賦相參不全訐露¶
萬里橋西一草堂　一草堂猶言家徒四壁意¶
百花潭水即滄浪　即滄浪三字含後半所謂世人皆¶
濁我獨清也¶
風含翠篠娟娟靜一連　風雨起下故人碧篠紅蕖襯¶
出潭水之清娟娟冉冉風雨相闗句法之工細乃爾¶
<pb:KR3j0076_WYG_054-4a>¶
曰娟娟風中有雨曰冉冉雨中有風此羅大經所謂互¶
體¶
欲填溝壑惟疎放二句　只自嘲怨而不怒¶
賔至(草堂本/作有客)　七言幽棲地僻一篇稍廓而大之¶
喧卑方避俗　對下情親¶
王十五司馬弟出郭相訪兼遺營茅屋貲　如話¶
堂成　句句是初成語¶
縁江路熟俯青郊　草堂在西郭故曰俯青郊小謝詩¶
<pb:KR3j0076_WYG_054-4b>¶
結軫青郊路善注引周禮東方謂之青¶
榿林碍日吟風葉一連　以竹木襯出新堂之髙頂上¶
俯字　榿從人易求竹隨時可移新居所有真景也¶
吟風滴露交互對¶
暫止飛烏將數子一連　室家有定飛鳥依人腹聫暗¶
藏得一靣在　言外自比避地偶托¶
旁人錯比揚雄宅二句　本非蜀士而自守泊如頗同¶
揚子故曰宅誠錯比嘲亦懶觧也¶
<pb:KR3j0076_WYG_054-5a>¶
田舍草深迷市井　承古道¶
地僻懶衣裳　承清江曲¶
鸕鷀西日照二句　收足江曲¶
進艇南京久客畊南畝　成都嘗為南京¶
晝引老妻乘小艇一連　言尚得團圞可無飲恨¶
西郊西郊向草堂向字生出腹聮暗藏徃來蹤迹在内¶
市橋官栁細　徃西郊¶
江路野梅香　路注作岸岸字方是郊　只有官栁野¶
<pb:KR3j0076_WYG_054-5b>¶
梅含下無人競三字¶
傍架齊書帙二句　來草堂¶
疎嬾意何長　長字收足時字　暗藏營競短半靣¶
所思苦憶荆州醉司馬　崔自吏部謫司馬¶
可憐懐抱向人盡一連　對屬渾化¶
江村自去自來梁上燕一連　頂幽字　中四句皆一¶
句内一句外若云分屬江字村字則不通矣¶
多病所需惟藥物二句　藥物之外更無求于斯世吾¶
<pb:KR3j0076_WYG_054-6a>¶
將老于江村矣¶
野老漁人網集澄潭下　下下網也¶
賈客船隨返照來　賈客來者只隨返照則東路未通¶
也¶
片雲何意傍琹臺　片雲公自謂也　舊注琹臺詩引¶
成都記云在浣花溪之海安寺南　此句猶云不意自¶
全至此¶
王師未報收東郡二句　我野老也猶可漂泊息肩于¶
<pb:KR3j0076_WYG_054-6b>¶
此若天子幸蜀則如所謂公出在野豈可狃于奔竄西¶
京並置不急收山東乎¶
雲山京洛雲山外　含下望鄉¶
神交作賦客　作賦客謂如屈子之南放也¶
白鷗元水宿二句　將白鷗襯出哀字妙有味外味白¶
鷗無上所云云而猶有餘哀則公之哀其可盡乎宿字¶
比留滯不能去¶
北鄰愛酒晉山簡一連　山水借對増一晉字作對政¶
<pb:KR3j0076_WYG_054-7a>¶
自無妨¶
南鄰錦里先生烏角巾　呼後半　角巾隠居之服是¶
不出户人也¶
園收芧栗不全貧　乃政言其貧也　莊子山木篇衣¶
皮裘食杼栗此句似用此又徐无鬼篇居山林食茅栗¶
釋文本亦作茅栗芧音序作芋者字之譌¶
慣看賔客兒童喜　兒童猶喜賔客則其好事可知¶
得食階除鳥雀馴　鳥雀皆為之馴則其接物可知二¶
<pb:KR3j0076_WYG_054-7b>¶
句見先生故貧所以尤難也¶
野航恰受兩三人　注航魯直作艇音平聲方言云小¶
舟也按淮南子越舲蜀艇注艇一版之舟魯直惜不據¶
此故明人疑為臆說杜更有進艇篇可知當作艇也釋¶
名三百斛以下曰艇其形徑挺一人二人所乗行也兩¶
三人亦惟艇字為穏¶
相對柴門月色新　對注作送棹舟過訪月生而未厭¶
相對作送字反覺意味殊短　落句襯出竟日淹留無¶
<pb:KR3j0076_WYG_054-8a>¶
迹¶
出郭逺烟鹽井上　無人烟也¶
斜景雪峰西　無村落也¶
還與舊烏啼　頂亦字言舊則夜啼非自今始也¶
過南鄰朱山人水亭看君多道氣　更酌數隨皆縁道¶
氣綰結上下見不但境幽可愛也¶
恨别　成都作¶
草木變衰行劍外　頂四千里¶
<pb:KR3j0076_WYG_054-8b>¶
兵戈阻絶老江邊　頂五六年¶
思家歩月清宵立一連　清宵立白日眠兼冩出老態¶
來若使賊仍不破此恨不復可以年計矣¶
聞道河陽近乗勝二句　近字急字並應五六年¶
寄楊五桂州(譚因州参軍/叚子之任)雪片一冬深　此句虛對實¶
嶺外梅花十月即發非獨桂林一冬作雪獨不炎熱¶
江邊送孫楚　指叚参軍¶
逄唐興劉主簿弟　劉杜同出¶
<pb:KR3j0076_WYG_054-9a>¶
和裴迪登新津寺寄王侍郎老夫貪佛日　貪佛較佞¶
佛新甚¶
敬簡王明府神仙才有數　頂葉縣¶
流落意無窮　頂周南¶
建都十二韻蒼生未蘇息四句　先從萬國將翻國恥¶
未雪說起¶
恐失東人望　婉至¶
雖倚三階正　質直　三階句深罪宰相非人將復至¶
<pb:KR3j0076_WYG_054-9b>¶
覆國¶
牽&KR0322;恨不死以下　因國論之非而深悲不得身與雲¶
臺之議也¶
遙憐湘水魂　即公自謂¶
隨事有田園　匹夫羇旅隨處可立田園有國者一敗¶
塗地别無奔竄之方也¶
願枉長安日　枉注作駐駐字尤有力枉回也與後篇¶
未枉周王駕亦兩義　或謂追憶房琯分鎮之䇿非也¶
<pb:KR3j0076_WYG_054-10a>¶
此詩直謂肅宗不當議遷若不能雪恥自强則胡馬半¶
天下江陵豈能免乎落句又言五陵北原祖宗陵寢在¶
彼不可輕棄為晉元帝也¶
和裴迪登蜀州東亭送客逄早梅相憶見寄　淡然初¶
不著題的是早梅後人何由可到¶
寄贈王十將軍承俊　似呉叔庠¶
賔客滿堂上二句　兼以自歎¶
暮登四安寺鐘樓寄裴十僧來不語自鳴鐘　含下閴¶
<pb:KR3j0076_WYG_054-10b>¶
寂獨愁¶
孤城返照紅將斂　頂暮字¶
知君苦思縁詩瘦二句　言我病不能徃君何慵乃爾¶
豈縁詩瘦耶然亦當念交遊如此閴寂即一可語之僧¶
亦無處覓也近觧作思我縁詩而瘦者非¶
散愁二首　欲散而愁愈結也¶
百萬傳深入一連　不知有對屬¶
第二首老魂招不得　收久客¶
<pb:KR3j0076_WYG_054-11a>¶
客至(喜崔明/府相過)舍南舍北皆春水二句　反打開去惟公¶
能之賔至起相似　風雨則思友况經春積水繞舍日¶
惟鷗鷺羣乎極寫不至則喜字溢發紙上矣¶
花徑不曾縁客掃　反㸃客字¶
盤飱市逺無兼味一連　市逺家貧惟恐我喜之無以¶
將也¶
肯與鄰翁相對飲一連　留之不聽其去以應至之難¶
也　呼取對飲令共此喜也¶
<pb:KR3j0076_WYG_054-11b>¶
遣意二首　方云二詩雨後作一晝一夜分别觀之始¶
見其妙　上六句逐層頂接¶
囀枝黄鳥近　含花落¶
泛渚白鷗輕　含水生¶
漸喜交遊絶二句　收遣字¶
第二首簷影㣲㣲落　夜景¶
宿雁聚圓沙　草堂即事詩宿鷺起圓沙見火而起此¶
處若作起字尤飛動并與野船細火相應¶
<pb:KR3j0076_WYG_054-12a>¶
鄰人有美酒二句　收遣字　賖酒與前篇催釀呼應¶
漫成二首眼邊無俗物二句　妙語¶
春夜喜雨　及時之雨而又無所不遍所以為可喜也¶
野徑江船錦城以見雨之霑足都非漫下¶
好雨知時節　喜字¶
潤物細無聲　好雨¶
野徑雲俱黑　此句暗¶
江船火獨明　此句明二句皆剔夜字¶
<pb:KR3j0076_WYG_054-12b>¶
曉看紅濕處二句　細潤故重而不落　結春字工妙¶
春水已添無數鳥二句　方云一夜水起便有衆鳥爭¶
浴惟久居水上者知之¶
春水生二絶　山谷只法此種¶
江亭雲在意俱遲　一在字人更不能到¶
邨夜邨舂雨外急　指水碓也¶
早起帖石防隤岸　頂春字¶
童僕來城市二句　除却沽酒無復一事與城市相闗¶
<pb:KR3j0076_WYG_054-13a>¶
政足幽字¶
可惜　生前酒身後名吾自兼之然少壯雖可惜何嘗¶
不可同陶潛之任逹也¶
落日芳菲縁岸圃一連　便覺有風月無邊意¶
徐歩花繠上蜂鬚　花繠注作繠粉佳¶
把酒從衣濕一連　正寫徐歩¶
髙柟江邊一葢青　破髙字妙¶
遊脩覺寺　馮云以遊字結搆¶
<pb:KR3j0076_WYG_054-13b>¶
禪枝宿衆鳥二句　仍映𢃄花竹¶
後遊寺憶新遊處　新字生動¶
客愁全為減二句　是後遊結　後遊皆寫寺外¶
題新津北橋樓望極春城上　惟樓故所望彌逺寫髙¶
處正做逺字做逺字又是襯近郊幻甚¶
白花簷外朶一連　頂近鳥巢　朶字有居髙俯下之景¶
池水觀為政一連　指近郊¶
江上值水如海勢聊短述　水如海勢驚人之景乃止¶
<pb:KR3j0076_WYG_054-14a>¶
短述漫興云爾¶
新添水檻供垂釣一連　略捻值字¶
赴青城縣出成都寄陶王二少尹老恥妻孥笑　宜從¶
注作老被樊籠役¶
東郭滄江合　與樊籠反¶
文章差底病　應詩態句　注引匡謬正俗云云按今¶
江隂人猶有此音正作都禮反古音之存于今者在所¶
不同不必以匡謬正俗之說為疑¶
<pb:KR3j0076_WYG_054-14b>¶
野望因過常少仙　隨筆云唐人稱縣尉為少府此少¶
仙用梅仙事名更新¶
竹覆青城合一連　惟見碧竹清江是秋望也¶
入村樵徑引　是因字妙¶
嘗果栗皺開　是過字¶
奉簡髙三十五使君　此篇當是髙為蜀州時詩¶
送韓十四江東覲省黄牛峽静灘聲轉四句　一路俱¶
有水聲樹影兵戈之後幾無子遺正見尋訪之難然不¶
<pb:KR3j0076_WYG_054-15a>¶
可不努力也　各努力者必欲尋訪同歸補人間之缺¶
陷而後已也弟妹必欲其見况吾親乎　上二句是送¶
　各字雙收我字君字¶
酬髙使君相贈　如話¶
草堂即事獨樹老夫家　草堂¶
雪裏江船渡四句　即事　極冩風雪嚴寒偪出須酒來¶
徐九少尹見過　發端飄飄絶塵¶
賞静憐雲竹一連　頂晚景¶
<pb:KR3j0076_WYG_054-15b>¶
何當看花繠二句　為新字餘韻照字妙的是梅花又¶
與晚景反映¶
范二員外邈呉十侍御郁特枉駕闕展待聊寄此　如話¶
暫徃比鄰去　去注作至至字佳言急至而已成空¶
歸也不為複齊梁句法多如此¶
幽棲誠簡略　闕展待¶
衰白己光輝　特枉駕　己光輝三字頓挫得妙¶
野外貧家逺　難其重來¶
<pb:KR3j0076_WYG_054-16a>¶
村中好客稀　望其重來¶
論文或不媿二句　則直邀之¶
王十七侍御掄許携酒至草堂奉寄此詩便請邀髙三¶
十五使君同到　如此事何足便為賦詩特為逃空虛¶
者聞人足音而喜也前四句開濶有意¶
白屋寒多暖始開　白屋寒多仍先破出草堂寒多二¶
字已寓正宜有酒詩律之細也¶
江鸛巧當幽徑浴一聨　反映許而不至¶
<pb:KR3j0076_WYG_054-16b>¶
繡衣屢許携家醖　指侍御¶
皂蓋能忘折野梅　指使君¶
戲假霜威促山簡　請邀同到¶
須成一醉習池廻　至草堂　幽栖無侣白首忘形前¶
半閒淡寫來自促携酒便請邀賔正覺無所不可也¶
王竟擕酒髙亦同過共用寒字卧病荒郊逺二句　竟¶
字神味¶
故人能領客　先出同過¶
<pb:KR3j0076_WYG_054-17a>¶
陪李七司馬皂江上觀造竹橋即日成徃來之人免冬¶
寒入水聊題短作簡李公二首褰裳不渉徃來通　徃¶
來之人免入水也¶
天寒白鶴歸華表　即日成¶
日落青龍見水中　竹橋　青龍是用竹杖化龍與青¶
龍卧橋上無與註說非¶
合歡却笑千年事　合歡言萬人鼓舞不獨我與司馬¶
也¶
<pb:KR3j0076_WYG_054-17b>¶
驅石何時到海東　驅石對竹橋何時對即日¶
野人送朱櫻野人相贈滿筠籠　贈對賜筠籠對金盤¶
玉箸野人對官省¶
數廻細冩愁仍破　寫去聲¶
此日嘗新任轉蓬　曰轉蓬則又將不止居蜀也¶
即事　成都詩¶
贈花卿　刺其僭也¶
觀李固請司馬弟山水圖三首第一首　山水出得不¶
<pb:KR3j0076_WYG_054-18a>¶
平縁是碧海圖也¶
第二首方丈渾連水一連　超妙至此¶
人間長見畫一連　接得竒變¶
范蠡舟偏小一連　妙就畫上指㸃生動　八句中離¶
合斷續不可捉摸¶
第三首　起二句頂掛圖¶
題桃樹　因桃樹而傷今思舊也¶
五株桃樹亦從遮　鮑明逺行路難中庭五株桃一株¶
<pb:KR3j0076_WYG_054-18b>¶
先作花今人熟用五栁未有用五株桃者¶
從韋二明府續處覓綿竹　元白小律多類此¶
贈别鄭鍊赴襄陽把君詩過日　但把其詩則不見其¶
人矣轉出别字最妙¶
試覓姓龎人　龎公不肯為劉荆州屈者殆以此勉鄭¶
耶¶
奉和嚴中丞西城晚眺十韻詩清立意新　入奉和¶
層城臨暇景一連　艱難之際身當分閫重寄寸隂可¶
<pb:KR3j0076_WYG_054-19a>¶
惜遊覧賦詩非所先也立言重中丞不可粘晚眺曰暇¶
景曰餘春皆有體要¶
天濶樹浮秦　暗入望京意接出帝念¶
征南多興緒　應詩清¶
嚴中丞枉駕見過地分南北任浮萍　二泉云自蜀望¶
長安為北¶
扁舟不獨如張翰　頂浮萍¶
何人道有少㣲星　二泉云歎知己之少若自謙而實¶
<pb:KR3j0076_WYG_054-19b>¶
自負也按何人二字鬆得妙言㣲嚴公誰復知之¶
廣州段功曹到得楊五長史譚書功曹却歸聊寄此詩¶
衛青開幕府　廣州于五管為大府故曰開幕府¶
漢節梅花外一連　嶺外樓邊㸃化工妙¶
絶句漫興第四首莫辭身外無窮事　莫辭言無得辭¶
也　此元白所本曲而有直體¶
第六首呼兒日在掩柴門　日未落而掩門方頂得出¶
懶惰俗本將日字作自字妄作如此¶
<pb:KR3j0076_WYG_054-20a>¶
第七首　白氊青錢元白最好寫仿其流遂有放翁¶
江畔獨歩尋花七絶句走覓南鄰愛酒伴二句　馮云¶
南鄰已出洗題中獨字　獨空床三字見其醉卧時多¶
頂出愛酒妙絶¶
第七首　此等詩即在老杜亦非佳語¶
三絶句不如醉裏風吹盡二句　老見亂離不若太平¶
先逝詩人所謂知我如此不如無生也¶
第三首㑹須上番㸔成竹　馮云上番猶言頭潑凡二¶
<pb:KR3j0076_WYG_054-20b>¶
三潑筍多蛀折不能成竹¶
戲為六絶句第三首龍文虎脊皆君馭　龍文疑作龍¶
媒麗春　非近體也編者以類相從耳¶
鸂鶒　與下花鴨皆在嚴公幕中作　王人失路托身¶
使府自畫小影¶
花鴨階前每緩行　是鴨¶
黒白太分明　花字熨貼¶
畏人　前半虛含畏人即所謂心㣲傍魚鳥肉瘦怯豺¶
<pb:KR3j0076_WYG_054-21a>¶
狼也不斥薄俗而遜詞于褊性其益厚且慎歟然非我¶
之輕絶故人萬里三峯曽不我顧其實待之無可待耳¶
　起四語空濶渾淪¶
三年落日低　年字從注作峯三峯落日所居者西郊¶
也¶
野望西山白雪三城戍　望字¶
南浦清江萬里橋　野字¶
海内風塵諸弟隔　伏人事蕭條¶
<pb:KR3j0076_WYG_054-21b>¶
惟將遲暮供多病二句　不言家國之棄才而惟以病¶
不能報致此四郊多壘自責不以身不在朝歸咎于愛¶
莫助之也¶
跨馬出郊時極目　收望字¶
不堪人事日蕭條　願須臾無死早見興復何堪日甚¶
一日耶按松維沒于吐蕃但見西山白雪三城戍守曽¶
無藩籬之固蜀中殷富徴調既繁但見南浦清江橋名¶
萬里東道阻絶故曰人事日蕭條也¶
<pb:KR3j0076_WYG_054-22a>¶
官池春雁二首　依嚴于成都時作未入幕也¶
第一首且休悵望看春水二句　言所憂不但無歳恐¶
亂離阻絶歸期無日也¶
水檻遣心二首　第一首中二連皆一髙一下對¶
城中十萬户　應去郭¶
此地兩三家　應無村¶
第二首　後半篇是遣心¶
屏迹三首用拙存吾道　伏心字¶
<pb:KR3j0076_WYG_054-22b>¶
幽居近物情　伏迹字¶
心迹喜雙清　謝詩心迹雙寂寞¶
第二首晚起家何事　倒喝勢宕¶
竹光團野色一連　上句暗下句明上句聚下句散¶
一月不梳頭　應晚起無營　言無營則迹屏而心與¶
之俱㝠矣承上雙清來但得醉己足而不少為妻孥計¶
所謂拙也¶
第三首衰顔甘屏迹　㸃題¶
<pb:KR3j0076_WYG_054-23a>¶
幽事供髙卧　承晚起¶
猶酌甘泉歌　對家何事　至此則其貧益甚然信道¶
彌篤寧為其拙而屏迹以終也¶
奉酬嚴公寄題野亭之作懶性從來水竹居　本非野¶
人然懶性適得所便也¶
奉引濫騎沙苑馬　頂拾遺¶
謝安不倦登臨費　起旌麾¶
阮籍焉知禮法疎　應懶性¶
<pb:KR3j0076_WYG_054-23b>¶
草茅無徑欲敎鋤　收野字　注引孔毅父續世說云¶
云按鵕䴊侍中所冠嚴詩自言杜二曽作拾遺何以自¶
名野亭豈得如禰處士徒以能賦為滎觀乎故公酬之¶
云雖常奏書而濫騎官馬野性本其從來之素也謝安¶
以下酬其末句興發使君灘之語言猶能如阮公之對¶
晉文脫略禮法罄一日之歡耳續世說妄有穿穴附㑹¶
可以一笑¶
嚴公仲夏枉駕草堂兼攜酒饌竹裏行厨洗玉盤¶
<pb:KR3j0076_WYG_054-24a>¶
酒饌¶
花邊立馬簇金鞍　枉駕　二句言方治酒饌中丞已¶
至必欲作竟日之歡也¶
非闗使者徴求急　使者即謂攜酒饌之人徴求急謂¶
急于烹調陳設也¶
百年地闢柴門迥　草堂¶
五月江深草閣寒　仲夏¶
看弄漁舟移白日　終上禮數寛¶
<pb:KR3j0076_WYG_054-24b>¶
老農何有罄交歡　對攜酒饌¶
嚴公㕔宴同詠蜀道畫圖日臨公館靜　嚴公㕔¶
劍閣星橋北一連　大手筆腹聫展拓更濶逺所謂居¶
然有萬里之勢¶
興與烟霞㑹二句　綰入宴¶
奉送嚴公入朝十韻　句句筋兩字字精神¶
鼎湖瞻望逺　舊恩¶
象闕憲章新　新寵¶
<pb:KR3j0076_WYG_054-25a>¶
四海猶多難　時危¶
中原憶舊臣　衆望¶
自昔有經綸　生平¶
從容靜塞塵　機㑹¶
南圖廻羽翮二句　入朝¶
漏鼓還思晝四句　先位置蜀民一靣　成都曾作南¶
京故有宫鶯之句　玉帳術乃兵家厭勝之方位主將¶
于其方置帳則敵不得犯其法出黄帝遁甲以月建前¶
<pb:KR3j0076_WYG_054-25b>¶
三位取之¶
江潭隠白蘋　方入本身¶
此生那老蜀四句　亦欲入朝不徒送公也收轉前半¶
詞髙意足¶
送嚴侍郎到綿州同登杜使君江樓野興每難盡　先¶
為惜字作勢¶
稍稍烟集渚二句　承落景層次洗發惜字¶
不勞朱户閉二句　惜字淋漓　以河沉對映落景¶
<pb:KR3j0076_WYG_054-26a>¶
九日奉寄嚴大夫不眠持漢節二句　是時徐知道反¶
以兵守劍閣武不得出故云¶
黄草　時公在梓閬黄鶴注最當¶
懐舊悲來望白雲　望雲事朋友亦可用¶
不見(近無李/白消息)飄零酒一盃　言致此飄零豈不由酒¶
不過佯狂縱酒遂致世人欲殺觸此駭機真可哀也然¶
鴻飛㝠㝠弋者何慕但拂衣歸山吾詩自足不朽今者¶
不見又安之乎深諷其自愛也¶
<pb:KR3j0076_WYG_054-26b>¶
題元武禪師屋壁錫飛常近鶴　禪師壁¶
似得廬山路二句　鈍吟云若大歴以還决以畫結此¶
詩亦同結到畫却瀟洒擺脫不可及按非為擺脫也無¶
末二句題者伊誰凡詩中無自己乃大病也¶
客夜卷簾殘月影一連　輾轉不寐遂見月殘明日求¶
睡又聞江聲無限曲折頂得何曾着三字出　後四句¶
都從客字貫注¶
應悉未歸情　時公家在成都故以成都為歸即并州¶
<pb:KR3j0076_WYG_054-27a>¶
故鄉之意¶
客亭秋窗猶曙色　亭字起¶
江流宿霧中　此句曉光也日出則霧消矣¶
飄零似轉蓬　客字結¶
秋盡籬邊老却陶潛菊一連　王室㣲諸侯横無白衣¶
送酒之王宏為伏地行酒之康成懐抱可知矣¶
不辭萬里長為客二句　懐抱之惡豈獨為一身逺客¶
公詩所以深逺¶
<pb:KR3j0076_WYG_054-27b>¶
聞官軍收河南河北　如龍　二泉云後半喜之極故¶
言之詳¶
却看妻子愁何在　愁何在言妻子皆非復向時之愁¶
歎也¶
涪江泛舟送韋班歸京花逺重重樹一連　羡字出¶
望之何異登仙¶
天涯故人少　𦂳宻¶
春日梓州登樓二首雙雙新燕子二句　從春風轉下¶
<pb:KR3j0076_WYG_054-28a>¶
　言無家之人不如營巢之燕也¶
郪城西原送李判官兄武判官弟赴成都府憑髙送所¶
親　西原¶
野花隨處發二句　惜芳辰¶
泛江送魏十八倉曹還京因寄岑中允參范郎中季明¶
若逄岑與范　岑公孝與范孟博齊名無一字無來處¶
為報各衰年　各字妙古人所謂不可知無可奈何者¶
皆在其中然則君方得路我方流落如之何不急相援¶
<pb:KR3j0076_WYG_054-28b>¶
也¶
送路六侍御入朝　四十年睽隔一見即又言别故不¶
暇喜而但有悲也然路乃入朝返命義不顧私則愁緒¶
千端獨我留滯劍南者而已結句得體有味¶
更為後㑹知何地　先起别字屈折有力¶
上牛頭寺何處鶯啼切二句　結得變化正與意不盡¶
暗應¶
望牛頭寺春色浮山外　望字¶
<pb:KR3j0076_WYG_054-29a>¶
傳燈無白日　無白日不以白日而火不傳也¶
上兜率寺　馮云以上字結搆¶
江山有巴蜀　頂知名¶
數陪李梓州泛江有女樂在諸舫戲為艶曲二首贈李¶
第一首上客廻空騎　泛江故騎廻也¶
佳人滿近船　在諸舫¶
第二首立馬千山暮　應上客句¶
廻舟一水香　應佳人句¶
<pb:KR3j0076_WYG_054-29b>¶
使君自有婦二句　戲贈¶
登牛頭山亭子春谷逺含風　春和景麗嘗若悲風颯¶
至真深谷也¶
陪季梓州王閬州蘇遂州李果州四使君登惠義寺鶯¶
花隨世界一聫　一倒轉便不凡¶
送何侍御歸朝　次連是比體¶
春日垂霜鬂一連　無對屬㾗　通篇淡而有味¶
涪城縣香積寺官閣　方云次連句中有三層景¶
<pb:KR3j0076_WYG_054-30a>¶
寺下春江深不流　上下二字呼應　起連先說寺下¶
涪江¶
含風翠壁孤雲細一連　說寺上石壁夾出山腰意¶
二句是上¶
小院廻廊清寂寂　正叙官閣又起下之鳬鷺上之藤¶
蘿通篇無一句不切山腰也¶
浴鳬飛鷺晚悠悠　此句是下　晚字既承背日又起¶
昏黒¶
<pb:KR3j0076_WYG_054-30b>¶
戲題寄上漢中王三首(時王在梓州初至斷/酒不飲篇有戲述)　曰戲皆¶
責望之詞也¶
第一首忍斷盃中物二句　戲述　斷酒用晉元帝事¶
　座右銘只斷章人短已長二句¶
自醉逐浮萍　落句從第六句轉下言非王之不已思¶
也已所短在躭酒姑且萍梗飄飄自適已事遂不能追¶
逐昔遊耳¶
第二首　言一别五秋旦暮入地王猶視其萍梗不我¶
<pb:KR3j0076_WYG_054-31a>¶
許留乎下四句又言成都取醉固有餘樂然終不如依¶
王于梓州也¶
已知嗟不起一連　出之以戲故無迹¶
第三首　言王雖斷酒今何可遂不已思乎¶
羣盗無歸路二句　言已豈真沉&KR1196;者哉姑以此陶寫¶
耳　歸路謂歸朝也¶
猶記酒顛狂　猶記者王猶以酒狂為嫌也妙在是戲¶
魯衛彌尊重四句　當肅宗朝故曰魯衛　交分不淺¶
<pb:KR3j0076_WYG_054-31b>¶
久要難負魯衛親賢當為朝廷惜才自徐陳徂謝人物¶
益稀如我者萬一天子詔徴之如漢武之安車召枚乗¶
而乗死可不亟拯其窮老乎¶
陪章留後侍御宴南樓冦盗狂歌外一連　謂狂歌痛¶
飲庻幾冦盗之憂虞形骸之拘忌皆可忘也起結句¶
出號江城黒　出號二字未詳¶
此身醒復醉二句　朝命不通冦盗充斥雖逄髙宴食¶
不下咽真窮途也曰不儗者㣲詞婉諷耳¶
<pb:KR3j0076_WYG_054-32a>¶
臺上何須把官燭　應月光¶
送王十五判官扶侍還黔中　扶侍南還孝子之恩不¶
可奪然艱危中不得資其幹濟惜别又何能已兩靣俱¶
到¶
青青竹筍迎船出二句　猶似用事耶¶
倦夜　顧陶類編題云倦秋夜¶
空悲清夜徂　此詩前三句上半夜下三句後半夜以¶
徂字結裹以見徹夜不寐悲且倦也¶
<pb:KR3j0076_WYG_054-32b>¶
悲秋　此篇妙在淡¶
凉風動萬里二句　函葢無限國家事在内¶
愁窺高鳥過　頂為客　倒裝句超妙變動¶
老逐衆人行　方云老至居人下更快然不如此句之¶
渾厚¶
始欲投三峽二句　以家逺結收足悲字¶
對雨　首連領得起　直籠罩到繩橋雪嶺¶
西戎甥舅禮二句　言恃其不背恩而不薄我於險則¶
<pb:KR3j0076_WYG_054-33a>¶
兵與將皆不足用矣因雨而危遽可知¶
警急(時高公適領/西川節度)才名舊楚將二句　言人與地違非¶
所以弭邊警詞與而實不與也　適自淮南移西川故¶
云舊楚將¶
玉壘雖傳檄六句　玉壘傳檄况望窮討青海西戎飽¶
飛去來自如中國將帥非人誠無如之何耳　松州危¶
急擁兵不救所恃西戎或飽欲自去耳逹夫故舊公不¶
得已而隱躍致譏彼固深於詩冀幸可以一悟玉壘羽¶
<pb:KR3j0076_WYG_054-33b>¶
書其少紓乎¶
王命漢北豺狼滿二句　漢北巴西賊氣充斥則蜀中¶
之亂可知也　前半歎蜀中連亂不即王誅¶
牢落新燒棧　言職貢不入¶
蒼茫舊築壇　言將帥自立　如此使事意味乃長¶
深懐喻蜀意　此句斷章取自擅不討之義耳¶
有感五首　首篇言將帥不思報主次篇以下則言主¶
上制御六合當以不能弭亂自責不可獨諉之下也先¶
<pb:KR3j0076_WYG_054-34a>¶
責諸將而後探本言之可謂盡其體要矣¶
第一首乗槎斷消息二句　言吐蕃孔熾求將帥之中¶
有一如張騫之開西域者絶不可得而徒以賊遺君父¶
䝉恩澤而不思報為可感也¶
第二首諸侯春不貢二聫　諸侯不貢由失制馭之方¶
乃使者徴求往來屑屑略無大體又何以服其心哉即¶
起下不行儉徳意　兵分則威削五六論平亂當有序¶
姑先其所急即欲從事於内師老氣竭亦復難用不如¶
<pb:KR3j0076_WYG_054-34b>¶
息戰務農養威伺釁也¶
第三首　欲平河北當駐洛陽宏衛文大布之衣以收¶
小民之心以厲將士之氣何有深拱關中泄泄奢怠日¶
復一日洛下之峙儲且盡河北逆亂蟠結遂忘上下之¶
分豈復能有為乎公詩與汾陽所論形勢㣲異¶
長令宇宙新　如下所云行儉徳以與宇宙更新也¶
第四首　言分封費重不可猝辦豈知但取係屬逺人¶
卑宫示儉何不可也　但言强幹而至枝葉盡凋則朝¶
<pb:KR3j0076_WYG_054-35a>¶
廷勢弱何以彈壓不臣者哉親賢受鉞空成往事卑宫¶
出鎮遥遥不聞豈封建果不可復耶¶
丹桂風霜急二句　用襯出方是縁情之體　注以丹¶
桂言王室青梧言宗籓者得之¶
終依古封建二句　方云反言見意得諷諭體¶
第五首　諸侯不朝不貢由朝廷有以致其猜阻然不¶
可以質言之也故但以登壇絶假解諸將之疑而責以¶
臣節有所未盡也諸將得以要脇天子由朝廷無恤民¶
<pb:KR3j0076_WYG_054-35b>¶
之政從亂者相繼若實心存撫以起瘡痍彼欲為亂將¶
誰與哉領郡一連是諸侯所以莫朝之故弱者則懼鄰¶
道并吞不敢離其地黠者則借多事為辭諸侯理非皆¶
畔故借二者言之也　此篇直繳應發端四句願聞哀¶
痛詔則終上以行儉徳為本也¶
送元二適江左亂後今相見二句　數折¶
晉室丹楊尹四句　温太真自河北奉表江左　言元¶
如温尹之乃心王室蜀將如子陽之井蛙自大順逆異¶
<pb:KR3j0076_WYG_054-36a>¶
趣使露詞色則殆矣故以莫論兵戒之¶
章梓州水亭(時漢中王兼道士席/謙在㑹同用荷字韻)城晚通雲霧一連¶
引起水亭妙¶
近屬淮王至　漢中王¶
高門薊子過　席道士¶
荆州愛山簡　章梓州　仍以習池暗㸃水亭¶
翫月呈漢中王夜深露氣清　玩字逺致¶
浮客轉危坐　方云浮客出康樂詩正貼玩字¶
<pb:KR3j0076_WYG_054-36b>¶
歸舟應獨行　起下驚字¶
欲得淮王術　收王¶
風吹暈已生　收玩¶
登高　逺客悲秋又以老病止酒其無聊可知　千緒¶
萬端無首無尾使人無處捉摸此等詩如何可學¶
風急天高猿嘯哀　發端已藏獨字¶
艱難苦恨繁霜鬂　頂萬里作客¶
潦倒新停濁酒盃　頂百年多病　結凄壯止益登高¶
<pb:KR3j0076_WYG_054-37a>¶
之悲不見九日之樂也　前半先冩登高所見第五插¶
出萬里作客呼起艱難然後㸃出登臺在第六句中見¶
排奡縱横¶
遣憤雷霆可振威三句　言當自强以定難勿復乞師¶
小夷致宫臣有鞭血之辱也¶
薄暮高秋心苦悲　嵗暮¶
鬂髪白成絲　以齒暮結悲痛¶
西山三首第一首　言老師費財與賊相望直書其事¶
<pb:KR3j0076_WYG_054-37b>¶
而庸懦無能可知矣¶
築城依白帝　白帝謂金天也¶
第二首　腹連酷冩畏縮不前之狀¶
第三首　前四句言人疲粟盡無尺寸之功子弟自往¶
元戎自歸關城自圍凱歌自奏將帥非人以敗為功乞¶
和飾勝脱身危疆而已口舌和親不如力戰决勝今乃¶
踵和親之謬飽胡人之欲幸其自退乃奏凱冐功侈然¶
若伸威萬里者此將誰欺乎¶
<pb:KR3j0076_WYG_054-38a>¶
城上春動水茫茫　名句¶
羣臣從武皇　若將第六句稍稍穿鑿則為子盗父兵¶
矣論詩正不得爾¶
舍弟占歸草堂檢校聊示此詩鵝鴨應長數二句　是¶
檢校處　公有四弟惟占相隨入蜀此日又從公於梓¶
遣其歸成都草堂檢校故有此囑¶
傷春五首第一首天下兵雖滿二句　是倒装法言春¶
光雖日濃天下兵方滿故可傷也¶
<pb:KR3j0076_WYG_054-38b>¶
御宿且誰供　御宿不供禁旅離散從吾君者誰乎意¶
者鬼神呵䕶如雲之從龍也并含末句意¶
殷復前王道一連　望其為武丁之撻伐莫如平王之¶
避狄¶
蓬萊足雲氣二句　責左右之臣不能輔主修徳致此¶
播遷誰執其咎也¶
第二首天青風卷幔　風卷幔疑兄弟之來也¶
草碧水通池　暗用池塘春草事¶
<pb:KR3j0076_WYG_054-39a>¶
牢落官軍速　言日望官軍速為定亂而何其轉牢落¶
也¶
第三首不成誅執法二句　此歎元振不誅人無奮志¶
也　晉書天文志執法廷尉御史大夫之象所以舉刺¶
凶奸者也¶
大角纒兵氣一連　陸士衡詩在漢之末皇綱幅裂大¶
辰匿輝金虎習質　宫闕没於吐蕃天子出走内敗不¶
書假天象以言之¶
<pb:KR3j0076_WYG_054-39b>¶
賢多隠屠釣二句　斥其用宦官以致播屯也天子七¶
尺之輿當與天下賢者共之同子驂乗袁絲變色奈何¶
惟元振一刑餘是佐乎求賢及於釣屠况在朝之賢必¶
無反見斥逺者親之信之則可以服武夫悍卒之心惟¶
我役使成收復之功矣一曰郭子儀為尚父此借文王¶
後車事瘦詞見志言幸而憗遺一老何不悉以收復寄¶
之也¶
第四首復道使通秦　曰使通秦則京師未復可知此¶
<pb:KR3j0076_WYG_054-40a>¶
句法也¶
奪馬悲公主　當時用高歡奪爾朱榮妻北鄉公主馬¶
事注家未及¶
蕭關迷北上　言不得歸秦也¶
滄海欲東廵　言復不得安處洛陽也¶
豈無嵇紹血二句　自傷在逺不得以死衛主也　豈¶
無者傷其無也¶
第五首孤兒却走多　羽林孤兒天子親軍亦棄之而¶
<pb:KR3j0076_WYG_054-40b>¶
散况四方誰為守乎¶
王公出御河　御河宜用爾朱榮河隂事¶
得無中夜舞一連　聞鷄起舞者收而用之即為忠臣¶
當如漢祖之大度以得猛士耳¶
春色生烽燧　萬物發生之時不見其他但見烽燧已¶
屬可傷况烽燧不知何時始平方有與春俱生之勢則¶
尤可傷也　此句總結傷春¶
送梓州李使君之任(故陳拾遺射洪/人也篇末有云)籍甚黄丞相二句¶
<pb:KR3j0076_WYG_054-41a>¶
　從前籍甚能名却忘此舉不免猶是俗吏故此行尤¶
急也¶
近看除刺史　指再任¶
老思卭竹杖六句　言所望於使君者非卭杖錦衾恤¶
其窮老惟最先一舉為執熱中一酌甘泉沉着中極變¶
化生動火雲二句襯出先字接得變化此我所思所要¶
也若誤㑹自注於山驛句不劃斷即了無意味矣¶
遇害陳公殞四句　天地之英靈斯民之耳目此之不¶
<pb:KR3j0076_WYG_054-41b>¶
念何以為政言死者之可惜則生者之宜留意益可知¶
也　遇害下言陳公殞於酷吏李如欲為循良則此行¶
未有先於此也　一篇非為陳公篇末乃㸃明射洪在¶
梓州耳　注引舊書及雲溪友議云云按子昻事當据¶
盧藏用别傳舊書亦多失實别傳云子昻以父老乞歸¶
歸而為後史記綱條粗立筆削未終㑹丁父憂則亦非¶
一嵗矣安得先有父為段簡所辱之事又章仇兼瓊鎮¶
蜀去子昻已逺安得為之雪獄此皆無足取也¶
<pb:KR3j0076_WYG_054-42a>¶
王閬州筵奉酬十一舅惜别之作沙頭暮黄鵠二句¶
結用比有餘味¶
奉待嚴大夫　八句無一句非待字意¶
常怪偏裨終日待　用他人待作襯¶
一生襟抱向誰開　收喜字¶
奉寄高常侍汶上相逢年頗多二句　位日崇詩日妙¶
其如今日所責望於髙者非復汶上相逢故意必有大¶
節壯猷乃不負飛騰無悔遲暮也¶
<pb:KR3j0076_WYG_054-42b>¶
今日朝廷須汲黯　謂歸朝¶
中原將帥憶亷頗　望其復出¶
别淚遥添錦水波　公自謂¶
將赴荆南寄别李劍州天入滄浪一釣舟　言老而為¶
客仍無家也¶
奉寄别馬巴州南國浮雲水上多　言但見湖光待馬¶
則杳然也¶
難隨鳥翼一相過　寄别¶
<pb:KR3j0076_WYG_054-43a>¶
知君未愛春湖色　只云不愛湖色責之愈深而語愈¶
婉也¶
陪王使君晦日泛江就黄家亭子二首　首篇泛江次¶
篇就黄家亭子　首篇花鳥二字暗渡亭子次篇結句¶
所以終上歡娛恨白頭之意¶
春逺春逺獨柴荆　始出題上言春下言逺又一法¶
何曽劍外清　變換妙¶
地入亞夫營　亞夫營是反言以託諷言天子尚無如¶
<pb:KR3j0076_WYG_054-43b>¶
之何我安得歸也¶
暮寒　起二句寒意透骨¶
戍鼓猶長擊　暮字¶
林鶯遂不歌　寒字¶
忽思高宴㑹　反寒字¶
朱袖拂雲和　又與腹聯相映¶
百舌重重祗報春　祗字便含下過時發口詩律之妙¶
如此¶
<pb:KR3j0076_WYG_054-44a>¶
知音兼衆語　百字¶
花宻藏難見　已起過時¶
遊子　似不經意咀詠轉自深長吳門巴蜀廻環轉接¶
一絲不亂¶
九江春草外　頂出杳然¶
厭就成都卜　應誰語¶
休為吏部眠　只是言不復卜鄰於此¶
蓬莱如可到　言更杳然也末見誰語¶
<pb:KR3j0076_WYG_054-44b>¶
歸夢偷生惟一老　言天下生民將盡也¶
雨急青楓暮一連　暗入魂招不得　黒水葢指梁益¶
言之¶
滕王亭子(在玉臺觀内王調露/年中任閬州刺史)春日鶯啼修竹裏一連¶
　使事無迹　楊用修云第三用梁孝王事第四用淮¶
南王事獨怪修竹本無鶯啼後見孫綽蘭亭詩鶯語吟¶
修竹乃知老杜用此¶
來遊此地不知還　謂滕王當日¶
<pb:KR3j0076_WYG_054-45a>¶
滕王亭子　中二連極言其寂寞¶
鳥雀荒村暮　對鼓吹¶
雲霞過客情　對霓旌¶
尚思鼓吹入二句　以牧閬州結收轉行春反對寂寞¶
玉臺館(滕王/造)　二篇猶有王楊氣味¶
渡江　宋人止能極其材力摹儗前四句却更不解作¶
後四句¶
渚花兼素錦一連　是將到岸時¶
<pb:KR3j0076_WYG_054-45b>¶
戲問垂綸客二句　是已渡後¶
喜雨　發端是喜字逺勢¶
巢燕高飛盡一連　久旱逢雨云何不喜不須更破明¶
題字此連見飛潛動植皆含喜意也¶
晚來聲不絶二句　喜字餘音　夜字應朝字　按鳥¶
雨作則歸巢久旱又思隂雨而銜泥花雨打則辭樹久¶
旱又頼霑潤而發色真徐庾神妙處也篇中纔字已字¶
不絶字為朝晚夜深淺映帶上五句皆是即目結用聲¶
<pb:KR3j0076_WYG_054-46a>¶
聞二字反對律細無比¶
送韋郎司直歸成都天下兵戈滿　頂竄身¶
江邊嵗月長　頂同病¶
别筵花欲暮　帶起春字¶
為問南溪竹二句　從春日帶出成都　時鄭公再鎮¶
公將復歸故有落句復期之往來草堂也¶
將赴成都草堂途中有作先寄嚴鄭公五首第一首直¶
為文翁再剖符　文翁事非浪使奴僕旄旌詩書墻壁¶
<pb:KR3j0076_WYG_054-46b>¶
鄭公世胄名士再領節鎮望之以息兵氛興禮教如文¶
翁之舊蜀民庶得休息不惟窮老故人䝉其庇䕃而已¶
逐逐魚鳥之陣非所望於鄭公也¶
魚知丙穴由來美二句　言成都可居舊所深悉然所¶
以復來故非為此正呼起落句也¶
五馬舊曾諳小徑　收再字¶
第二首　此篇承還揖讓句意¶
處處青江帶白蘋　途中¶
<pb:KR3j0076_WYG_054-47a>¶
故園猶得見殘春　自閬州而言成都為故園也猶得¶
與上待字呼應¶
况復荆州賞更新　荆州即謂山簡時以征南將軍都¶
督荆襄交廣四州鎮襄陽也¶
第三首　此篇承久荒蕪句意¶
書籖藥裏封蛛網　室内如此荒蕪可知也¶
野店山橋送馬啼　𢃄途中¶
豈藉荒庭春草色二句　言雖則已荒思行路之難則¶
<pb:KR3j0076_WYG_054-47b>¶
藉草一飲已有餘樂矣¶
第四首　以下二篇又反覆洗發總為文翁再剖符之¶
意¶
新松恨不髙千尺一連　言松三年而不髙竹三年而¶
不斬也¶
生理祗憑黄閤老　寄嚴意在此句㸃　嚴以黄門侍¶
郎再鎮¶
衰顔欲付紫金丹　即下奔走三年所以遽衰也¶
<pb:KR3j0076_WYG_054-48a>¶
三年奔走空皮骨　𢃄起第五首醒出途中有作¶
第五首烏皮几在還思歸　應得歸¶
側身天地更懐古一連　收歸字天矯不直致於途中¶
二字非常精神¶
不妨遊子芰荷衣　是潛夫野服¶
别房太尉墓(閬州/)把劍覓徐君　貼墓¶
惟見林花落二句　有風颯然却㸃化不覺讀者徒以¶
為凄凉之景而已　若用松柏呼風不惟太露太熟房¶
<pb:KR3j0076_WYG_054-48b>¶
是藁𦵏暫寄亦不合也¶
自閬州領妻子却赴蜀山行三首第一首　方云似沈¶
宋¶
不成向南國二句　是却赴¶
第三首真供一笑樂二句　反結　注一笑引賈大夫¶
事得之¶
山館　起連便覺山鬼欲出¶
鷄鳴問前館　移居¶
<pb:KR3j0076_WYG_054-49a>¶
倚杖(鹽亭/縣作)　遊吳興便知此詩之佳¶
舟前小鵝兒鵝兒黄似酒　破小字超¶
引頸嗔船逼一連　更不可移掇¶
登樓可憐後主還祠廟　徒為武侯立廟也¶
春歸　此似復歸成都草堂之作¶
倐忽又春華　倐忽注作歸到　又字應上頻字下文¶
多梗有涯無不籠罩訛為倐忽了無意味矣¶
逺鷗浮水静一連　鷗之任水燕之隨風即落句所謂¶
<pb:KR3j0076_WYG_054-49b>¶
乗興即為家也¶
贈王二十四侍御契四十韻　自閬州再至成都作¶
敗亡非赤壁　病句¶
錦里殘丹竈一連　叙再至沉痛王室方亂明知不可¶
依而别無安土也¶
伏柱聞周史　侍御¶
乗槎有漢臣　客成都¶
浪跡同生死　同生死言生猶死也¶
<pb:KR3j0076_WYG_054-50a>¶
偶然存䉀芋　䉀當亦蜀物可資生者¶
寄董卿嘉榮十韻　筆不停¶
寄李十四員外布十二韻(新除司議郎兼萬州别/駕雖尚伏枕已聞理裝)逺行¶
無自苦　領起¶
内熱比何如　内熱用莊子沈諸梁事¶
正是炎天濶一連　言病後不可復行　濶字妙¶
黄牛平駕浪二連　言舟行亦湏水落也¶
悶能過小徑一連　轉接無痕¶
<pb:KR3j0076_WYG_054-50b>¶
江清心可瑩　廻抱内熱¶
秋㠶發敝廬　應盤渦歇　通首如話愈讀愈有神¶
歸來　起句非作客不知其悲¶
洗杓開新醖一連　所以明已之潔雖未得長給終難¶
共爾啄腐吞腥耳¶
慿誰給麴糵　憑誰者自見不輕為人衣食也¶
寄卭州崔録事終朝有底忙　底字今靖江人猶有此音¶
浩蕩風塵外　塵注作烟按浩蕩是江野風烟是荒逺¶
<pb:KR3j0076_WYG_054-51a>¶
不當作風塵¶
過故斛斯校書莊二首第一首竟無宣室召　是没後¶
授官¶
立秋雨院中有作　與遣悶呈嚴公篇同意¶
禮寛心有適二句　上句反言之言所頼節爽病瘳也¶
主將歸調鼎二句　直言欲去則主將亦屬相知者故¶
仍望其功成内擢庶幾稍效長者謀而引身也¶
院中晚晴懐西郭茅舍幕府秋風日夜清　院中起¶
<pb:KR3j0076_WYG_054-51b>¶
淡雲疎雨過高城　過高城三字即打着西郭¶
葉心朱實堪時落六句　青苔先生朱實時落積雨思¶
歸歴計何日出院乃風清雲淡暮景西銜復拘吏職故¶
懐隠彌切也　第四句是倒装見望晴之切下陡接復¶
字極變化¶
復有樓臺銜暮景二句　言西日猶為樓臺所銜况髙¶
城隔限即欲從院中一望西郭豈可得乎如此則新晴¶
况味何殊積雨故不勞晚衙鐘鼓為報也二句透出懐¶
<pb:KR3j0076_WYG_054-52a>¶
西郭言外之巧¶
浣花溪裏花含笑　西郭茅舍結¶
肯信吾兼吏隠名　言吏隠不得兼行且謀舍院中而¶
歸茅舍矣¶
到村老去參戎幕二句　公與武並在兩省比肩事主¶
老而為客屈居幕府其思返故林如痿人之願起非今¶
人謬語恬退也¶
宿府　不得於中甚矣故下編遣悶一篇¶
<pb:KR3j0076_WYG_054-52b>¶
永夜角聲悲自語一連　二泉云自聞之自言之自見¶
之自賞之皆無人相和也獨宿之况如此按三四言但¶
聞角聲之可悲不知月色之為好起後四句不如卲説¶
也¶
已忍伶俜十年事二句　言非遯操不堅直為無路可¶
歸耳然十年忍窮今來豈肯懐安方决去也¶
遣悶奉呈嚴公二十韻黄卷真如律　黄卷似同今日¶
黄冊¶
<pb:KR3j0076_WYG_054-53a>¶
老妻憂坐痺一連　言妻女先覺其悶¶
分曹失異同　言在院幕者各自分曹相待之禮亦可¶
稍示異同而今失之也¶
疇昔論詩早二句　言以文章則師友以名位偶仗鉞¶
耳¶
寛容存性拙二句　即所謂異同¶
露裛思藤架二句　㝷别業¶
信然龜觸網二句　悶字¶
<pb:KR3j0076_WYG_054-53b>¶
束縳酬知已　悶字¶
會希全物色　言亦須使我不失故態也¶
時放倚梧桐　兼以&KR0235;棲自比　以遣字收¶
送舍弟頻赴齊州三首第一首　繼先祚收兄弟都在¶
腹聨十字中如此乃暫見即去於情理為不可解故曰¶
意都迷也¶
徐關東海西　左傳遂自徐關入¶
第二首　反覆申前意以留之無如客意常在東北也¶
<pb:KR3j0076_WYG_054-54a>¶
安在哉三字收起二句渾成¶
第三首　代為之解言於我似恝能覓諸姑兩弟復聚¶
亦豈不善但恐徒去耳莫作俱流落代為諱其不去也¶
甚恨其去而終不忍傷弟之情措詞無不深穩　三首¶
俱高妙齊州二字首篇發端暗破次篇結句明㸃破用¶
順㸃用反　以送起以望其復來收¶
嚴鄭公階下新松弱質豈自負　新松¶
移根方爾瞻　鄭公¶
<pb:KR3j0076_WYG_054-54b>¶
疎翠近珠簾　階下¶
虛䝉清露霑　深穩語¶
何當一百丈二句　醒階下更妙　句句藏得一諸侯¶
老賔客在内¶
嚴鄭公宅同咏竹緑竹半含籜　伏下新字¶
新梢纔出墻　宅中竹¶
色侵書帙晚一連　晚字凉字妙¶
但令無剪伐二句　反應新梢又結到鄭公¶
<pb:KR3j0076_WYG_054-55a>¶
奉觀嚴鄭公㕔事岷山沲江畫圖十韻沲水流中座四¶
句　㕔事¶
直訝杉松冷二句　入觀字¶
雪雲虛㸃綴兩連　畫上着精神¶
秋成元圃外一連　又将岷山沲江一拓開¶
幽襟興激昻　以下鄭公　學杜者從此等入便有仰¶
窺之路¶
晚秋陪嚴鄭公摩訶池泛舟髙城秋自落　未詳意¶
<pb:KR3j0076_WYG_054-55b>¶
謂秋水落愈覺城之髙也¶
初冬　時在嚴公幕府　同為遊宴獨有寒色此日多¶
愁南八所謂雖食不下咽也¶
至後青袍白馬有何意　在幕府¶
金谷銅駞非故鄉　思洛陽¶
正月三日歸溪上有作簡院内諸公野外堂依竹　溪¶
上¶
蟻浮仍臘味　正月三日¶
<pb:KR3j0076_WYG_054-56a>¶
白頭趨幕府　院内¶
春日江村五首第一首農務村村急　江村起¶
乾坤萬里眼一連　方云萬里百年本王子安用意在¶
心眼二字分貼江村春日¶
第二首迢逓來三蜀　頂上飄泊¶
蹉跎又六年　頂上到如今¶
客身逢故舊　謂裴冕也下乃指嚴武¶
發興自林泉以下　言所處雖窮亦非遽因故人求禄¶
<pb:KR3j0076_WYG_054-56b>¶
不戚戚貧賤也　後半極寫興字亦暗寓蹉跎¶
第三首種竹交加翠二句　言所歴非一春也¶
經心石鏡月二句　月經心風到面又将自秋而冬自¶
冬回春也暗寓蹉跎之意¶
赤管隨王命以下　言林泉之興可得而奪者以屈居¶
幕府猶服王官豈以生理艱難昩所從乎薦者嚴公隨¶
者王命隨字與自字呼應¶
第四首　前四句言本依故舊苦遭輕薄仍以林泉為¶
<pb:KR3j0076_WYG_054-57a>¶
適志耳本勉起以謀王室何有一腐䑕羣兒乃相嚇也¶
存晚計猶云保晚節故隠其詞耳¶
問我數能來　寓蹉跎意　來字反呼懐去¶
第五首羣盗哀王粲二句　言雖存晚計要非終焉之¶
地如王賈已屬不幸猶愈今所處也¶
登樓初有作二句　百年心驚萬里眼枯惟在長安今¶
登樓空賦覺前席真榮也¶
異時懐二子　異時含蹉跎　言二子終顯於朝不淪¶
<pb:KR3j0076_WYG_054-57b>¶
没處士中也¶
春日復含情　以春日收¶
絶句四首第三首　言鳥猶飛鳴得所蜀中乆亂何可¶
復戀俟雪消水生便思放船下峽也¶
　¶
　¶
　¶
　義門讀書記卷五十四¶
