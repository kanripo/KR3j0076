# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.694807
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十五
<pb:KR3j0076_WYG_035-1a>¶
欽定四庫全書¶
　義門讀書記卷三十五¶
　　　　　　　　　　翰林院侍讀學士何焯撰¶
　　河東集¶
獻平淮夷雅表一首　表與韓相當¶
平淮夷雅二篇　柳雅不如韓碑¶
晉陽武第一　故在繆襲王粲間惟退之有周漢意也¶
貞符　以徳為符其論偉矣然亦本末不該柳子持論¶
<pb:KR3j0076_WYG_035-1b>¶
徃徃皆據一面如封建則直舍本而齊末者所以不逮¶
韓子¶
乃始陳大電大虹元鳥巨跡白狼白魚流火之烏　元¶
鳥巨跡著于雅頌不得而并議之也¶
謂之封禪　柳子獨排封禪斷以六藝為考信¶
莽述承效　英華作莽述成効是王莽祖述漢家之成¶
効不謂公孫述也註引公孫述非¶
鄉為義廩　義倉事柳子書之貞符¶
<pb:KR3j0076_WYG_035-2a>¶
&KR1594;炎以澣　&KR1594;與沸同¶
咨爾皇靈二句　蘇子美之論尤為平正當叅觀之¶
佩韋賦桑宏和而却武兮　按困學紀聞吳子曰承桑¶
氏之君修德廢武以滅其國桑謂承桑氏也一本改桑¶
為乗誤¶
設任柔而自處兮　任柔其事未詳或云鱄設諸恐非¶
瓶賦　子雲酒箴正言若反也¶
牛賦　東坡書此亦以譏切當世用事者不獨喻嶺表¶
<pb:KR3j0076_WYG_035-2b>¶
也¶
愈膏肓疾賦　其詞氣似柳少作未謹潔奥峭耳¶
封建論　荀卿子之文也其中節制甚謹嚴　李云文¶
章古雅精健過秦之匹¶
封建非聖人意也　李云未必便得聖人意如是則興¶
滅國繼絶世皆聖人違心之事也　初吾謂韓柳者遷¶
固之群耳今觀其才識相亢若韓氏之學之識則非班¶
馬所及也至子厚者崛起曠代之下力追西漢之文氣¶
<pb:KR3j0076_WYG_035-3a>¶
稍不如子長之疏宕而堅宻不亞孟堅其學其識疑亦¶
無所讓也逮讀封建論與孟堅諸侯王表等參差誦之¶
固知子厚所學所識不如孟堅逺矣夫論事而但據其¶
一偏則孰不有利害之數可陳有成敗之軌可指如孟¶
堅所云中外殫微本末俱弱權奸不出廟堂而運天下¶
者又何如枝葉相持之為得也至言聖人不廢封建私¶
其力于已私其衛于子孫柳子之言何其悖乎若曰國¶
與天地有與立焉蓋雖欲易之而時未可不猶愈乎¶
<pb:KR3j0076_WYG_035-3b>¶
是故有里胥而後有縣大夫(至/)勢也　李云既知是如¶
此又何以云封建須廢其下既無所承藉其上又如何¶
孤懸也¶
然而降于夷王(至/)其在乎此矣　降于夷王以下與後¶
私其衛于子孫矛盾相陷不知柳子何以云也¶
時則有畔將而無畔州　畔將即是大諸侯矣不在繼¶
世與否也¶
或者曰封建者必私其土云云　以上論封建之逼上¶
<pb:KR3j0076_WYG_035-4a>¶
以下論封建之病民¶
失在于制不在于政　世得云幽厲之不由道而曰失¶
不在政有興必有廢其興也以仁其廢也以不仁柳子¶
于周則曰失在于制于秦則曰失在于政是其語之最¶
無徴者安溪批不在于政旁云此論亦有病¶
雖亂不可變也　雖亂上添侯王二字¶
及夫大逆不道　大逆句帶上一層¶
魏之承漢也(至/)不聞延祚　魏豈可謂之封建晉之八¶
<pb:KR3j0076_WYG_035-4b>¶
王既逾其制又亂自内起然琅邪猶存渡江之祚延促¶
之效睹矣¶
或者又以為殷周聖王也而不革其制(至末/)　上一叚¶
言因之無益革之無損此一叚又言勢不可革聖人亦¶
姑因之今非復聖人所處之勢則革者適得聖人之意¶
也¶
蓋以諸侯歸殷者(至/)湯武之所不得已也　李云此等¶
便是流遁無理之譚亦非當日事實也¶
<pb:KR3j0076_WYG_035-5a>¶
聖賢生于其時亦無以立于天下　李云未見三代以¶
後之聖賢用也　世得云自天地果無初乎至州縣之¶
設固不可革也為一意以利害言自或者曰封建必私¶
其土至善制兵謹擇守則理平矣為一意以義理言自¶
夏商周封建而延至何繫于諸侯哉又以利害言自殷¶
周聖王也至末又以義理言¶
四維論四維者非管子之言也　質之以經則難為言¶
也固宜¶
<pb:KR3j0076_WYG_035-5b>¶
天爵論明與志而已矣　明與志者所以修也明與誠¶
對而志為之基明不可與志並言柳子殆强為髙論以¶
求駕乎前人未之有得者也¶
庸非天爵之有級哉　性無等級氣質殊分漢唐先儒¶
讀孟不詳疑性之有二反以修為屬之天爵本末舛矣¶
　曰明曰志不如其曰誠曰明也忠信即仁義之無不¶
誠焉耳誠未有不明者柳子蓋不究心乎思孟之傳妄¶
駕其説也¶
<pb:KR3j0076_WYG_035-6a>¶
守道論　清勁¶
時令論上合牛馬　三字上加季春¶
舉阿黨　月令作察阿黨柳子祖諱察躬故為舉然非¶
二名不偏諱臨文不諱之義也¶
斷刑論下非常之罪不時可以殺(至/)人之經也　斯言¶
善矣柳子則徒為詞費也至云古之言天蓋以愚蚩蚩¶
者尤悖戾而不知反焉¶
果以為仁必知經　仁下叠一仁字¶
<pb:KR3j0076_WYG_035-6b>¶
智必知權　上補果以為智四字¶
辨侵伐論　迂晦¶
六逆論胡亥任趙髙而族李斯乃滅舊不足恃也　李¶
斯不可謂之新¶
晉文公問守原議先軫將中軍　問原守在僖二十五¶
年至二十八年二月先軫始將中軍時軫并未為下軍¶
佐也¶
以附春秋許世子止趙盾之義　所附不類¶
<pb:KR3j0076_WYG_035-7a>¶
駮復讐議　駮陳有餘若折典法之中則必待韓議而¶
後定也李云兩下相殺及以上誅下韓辨别分明柳則¶
質為一條而已合此兩篇義與詞觀之便定韓柳優劣¶
或言柳議過韓者不知文者也¶
蓋聖人之制(至/)又何旌焉　李云議論在韓範圍之中¶
猶不若韓之渾涵蓋聖人制法所難明著者今固不得¶
而明著之也¶
春秋公羊傳(至/)則合于禮矣　公羊之說蓋謂父以非¶
<pb:KR3j0076_WYG_035-7b>¶
罪見殺于君者也安得並引以斷兩下相殺哉此柳子¶
少年之作于治經尚疎至復讐不除害五字不加裁剪¶
乃小失耳¶
桐葉封弟辨王以桐葉戲婦寺二句　李云設以桐葉¶
戲婦寺則將易賀為諫矣設王曰戲也則亦將曰天子¶
無戲言云爾庸何悖乎¶
辨列子是嵗周安王三年　當是四年¶
秦惠王韓列侯趙武侯二年　惠王當是惠公¶
<pb:KR3j0076_WYG_035-8a>¶
然其書亦多增竄非其實二句　李云又轉一意言雖¶
非孔子前要是莊周以前人也¶
其楊朱力命(至/)不可信　楊朱力命列子篇名　此數¶
句發明增竄也　李云諸辨皆極簡嚴有法¶
論語辨上篇　收處甚宻¶
下篇　欲張孔子之道而所見不足以發之¶
辨鬼谷子後出而險盭峭薄　後出上叠鬼谷子三字¶
辨晏子春秋墨好儉晏子以儉名于世(至/)為已術者¶
<pb:KR3j0076_WYG_035-8b>¶
李云精覈¶
非晏子為墨也二句　精到¶
辨鶡冠子至長沙始得其書讀之　李云便是長沙人¶
為之耳¶
何以知其然耶曰不類　厚齋云博選篇用國䇿郭隗¶
之言王鈇篇用齊語管子之言¶
箕子碑　此貞元間文詞理淳雅集中亦不多得¶
進死以併命(至/)故不忍　微子遯於荒野非若紀季入¶
<pb:KR3j0076_WYG_035-9a>¶
齊委身而與亡吾國尚考經不詳　出大法于改命之¶
後則非與亡吾國廣殷祀于朝鮮之封則非無益殷祀¶
晦是謩範　伏下之根¶
推道訓俗　承上之緒¶
當其周時未至(至/)其有志于斯乎　孔子仁之尤在明¶
夷故收處獨歸重正蒙難一節法授聖者非所期也化¶
及民者其緒餘也　按軌範録此三行是其宋亡未遽¶
死之微逸前後則斷斷不事北之節也嗚呼謝氏其仁¶
<pb:KR3j0076_WYG_035-9b>¶
矣哉¶
是固人事之或然　下有者也二字¶
則先生隠忍而為此　則字上有然字¶
唐某年作廟汲郡　後漢書郡國志陳留郡考城縣下¶
劉昭注陳留志有箕子祠不知何以移之汲郡也¶
冲讓居禮二語　似贅設¶
道州文宣王廟碑曾不及浮圖外説二句　何必以是¶
相形¶
<pb:KR3j0076_WYG_035-10a>¶
公又曰夫子稱門弟子(至/)豈夫子志哉　宋祁唐書曰¶
觀七十子之賢未有加于十人坐而祀之始于開元非¶
特牽于一時之稱號記曰有其舉之莫敢廢也伯髙之¶
語必有辨其妄者¶
惟公探夫子之志十五句　序與銘皆但言伯髙改作¶
新廟之事於此自疏其立言指趣然似不如韓子南海¶
神廟碑之恰好¶
柳州新修文宣王廟碑　切柳州¶
<pb:KR3j0076_WYG_035-10b>¶
卜日之吉於王靈　之吉下有䖍告二字¶
終南山祠堂碑　修整¶
非我后敬神重穀六句　此唐格¶
碑詞　用秦碑體¶
太白山祠堂碑其地恒寒三句　著太白之所以名¶
碑隂文　志此於碑隂視南海神廟碑為尤謹於法¶
饒娥碑龜鱉黿　下有一鼉字¶
見怪異形　作見怪形異　碑詞用韵甚古¶
<pb:KR3j0076_WYG_035-11a>¶
睢陽廟碑　當時睢陽死守李翰既為之傳南八事首¶
尾韓氏又書之矣此碑用南朝文體蓋相避也鬱龎眉¶
之都尉挫𤠔臂之將軍柱厲不知而死難狼瞫見黜而¶
奔師柳子方為僇人假以發其憤慨四六使事復不覺¶
其訐露耳¶
聞義能徙　所謂欲以有為公有言雲敢不死也¶
於戲睢陽之事(至/)或未之思歟　此叚議論求與人異¶
其于當日事勢實疎蓋力保江淮則租賦無壅可以天¶
<pb:KR3j0076_WYG_035-11b>¶
下全力摧翦一隅之賊韓公謂天下不亡其誰之力乃¶
為可據柳子則徒計算時日慿虛懸揣耳¶
大鑒禪師碑大鑒始以能勞苦服役　能即耐字¶
取其言以為心術其説具在　以世教言之則謬舉也¶
即崇信其說亦有為法也何取而牽率附會侈其盛哉¶
不植乎根二句　二乎當作胡字¶
碑詞　必欲附會而張大之故少味¶
南嶽彌陀和尚碑　尊之甚故其名因佛語而見¶
<pb:KR3j0076_WYG_035-12a>¶
授公以衡山　授公上有真公二字　上注云惟唐公¶
真公及衡山承逺未詳按承逺即般舟注家可謂昩于¶
文義¶
銘詞末幼曰宏願惟孝㳟　宏願于銘中補書亦一體¶
無姓和尚碑逝如浮雲　如字作水字¶
爰有大智　謂天台¶
爰授樂國　謂極樂¶
碑隂記　紀之碑隂以塞衆意則文不喧奪亦一法也¶
<pb:KR3j0076_WYG_035-12b>¶
南嶽雲峰寺和尚碑銘詞如嶽之不崩　收南岳　銘¶
佳¶
南嶽般舟和尚第二碑凡南方顓念佛三昧者　南方¶
下有一入字　潘云大藏有般舟三昧經云一心念佛¶
若一日晝夜若七日七夜又云經行不得休息不得坐¶
三月速得是三昧今釋氏有依此教修行者¶
揣食不味　揣字合作搏　范文穆驂鸞録云此碑子¶
厚自書亦有楷法¶
<pb:KR3j0076_WYG_035-13a>¶
大明寺律和尚碑　起四語名言　柳固深通其説者¶
此文尤峻整¶
大律師塔銘若石廪瓚公　瓚僧名也號懶殘¶
蘭若真公　唐會要元和二年□平奏請賜中條山蘭¶
若額為太和寺蓋官賜額者為寺私造者為招提蘭若¶
段太尉逸事狀　深謹¶
至晞門下(至/)其與存者幾何　其精神正在次第婉轉¶
深穏頓挫處神閒氣定筆墨如生　凡史漢文字最綿¶
<pb:KR3j0076_WYG_035-13b>¶
宻與左氏異者特周漢文質以時變耳今人以疎率貎¶
之所以逺也¶
散還火伍中　從軍及作役者十人為火¶
先是太尉在涇州(至/)一昔自恨死　又詳在涇州事見¶
太尉不徒以剛勇取勝一時¶
及太尉自涇州以司農徵(至末/)　言又有先識見微明¶
非一時意氣所成也¶
柳渾行狀不為細家之迫束　細字下有故字家作加¶
<pb:KR3j0076_WYG_035-14a>¶
柳渾諡議　由當時之體而鍜鍊有加¶
陳京行狀五代祖某陳宜都王　某作叔明¶
夫忠烈之褒也二句　忠烈上有其字下句有也字¶
宗元故集賢吏也　應告於嘗吏於公者　是狀後於¶
惟深行狀者又五六年故尤知所裁¶
房公徳銘之隂　起首何用此詞費¶
楚之為縣者若葉公白公　楚之為縣勝計乎¶
人不忘公之道　人字上有袁字¶
<pb:KR3j0076_WYG_035-14b>¶
王公嘗以機宻匡天子於禁中(至末/)　特為廣津作也¶
甚卑宜削¶
陽城遺愛碣帝尤嘉異四句　城為司業乃下遷嘉異¶
旌優語非實録特以為逐臣立碑不得不有所囘互耳¶
陸文通先生墓表　李云子厚亦學春秋有得者故有¶
味乎其言之¶
後之學者(至/)前世多有之　不可以通於後世¶
甚矣聖人之難知也　不足以文聖人之書¶
<pb:KR3j0076_WYG_035-15a>¶
與其師友天水啖助　啖氏姓符氏臣有啖鐵¶
先生字某　陸先生字伯冲¶
得制作之本而獲其師友　上句起後下句顧前¶
於是合古今(至/)微指二篇　是文之¶
為春秋集注十篇　新唐書助卒質與其子異褒録助¶
所為春秋集注總例請匡損益質纂會之號纂例蓋今¶
所傳纂例者即集注之異名也¶
明章大中(至/)不過乎物　數語發明聖人之㫖特精神¶
<pb:KR3j0076_WYG_035-15b>¶
所謂得制作之本者也¶
既成以授世之聰明之士三句　是通之¶
道之存也以書四句　所以但表其著述而畧乎他為¶
碣以明能副文通之實也¶
楊君墓碣其子姪洎家老　上有既葬二字¶
趺螭首　上有龜字¶
毗贊元侯于漢之隂式徙荆州　凝大歴三年進士興¶
元元年樊澤節度山南東道式用也¶
<pb:KR3j0076_WYG_035-16a>¶
墾鑿嶢鹵　嶢與磽同¶
若某者以姻舊獲愛　子厚乃凝兄楊慿之壻¶
惟車馬幣玉三句　于時文價已自許如此¶
故御史周君碣則漢祖不曰安得猛士　引猛士不類¶
豈縁子諒言牛仙客應圖䜟故耶¶
衡州吕君誄故潔其儀　故作胡¶
逋租匿役　役作税¶
葬非舊陌　衡州已得量移非若凌凖之不得歸葬者¶
<pb:KR3j0076_WYG_035-16b>¶
乃以貧故難致先墓也故詩中亦有五畝九原一聨¶
時中之奥二句　和叔自是一時負才用而未究設施¶
之人時中希聖則已僭矣　子厚文精彩處必過于抑¶
揚不能恰好此所學不粹之由耳¶
尚擁良圖　擁作壅¶
魏府君墓誌　唐格少生氣¶
拜度支員外　下有郎字¶
君嘗三娶而卒無主婦　三娶而無主婦豈亦如裴評¶
<pb:KR3j0076_WYG_035-17a>¶
事之未娶嫡妻耶抑以卒為讀也　當仍如裴之未娶¶
嫡妻也若嫡妻先卒未有不書夫人某氏後夫人某氏¶
某氏者¶
凡十有餘祀　祀作事謂所事者十餘人也¶
由是處約以終其　其字下有世字¶
居又同閈　以同閈居得銘¶
崔公墓誌乙未　作己未¶
元宗南廵　當時謂幸蜀曰南廵¶
<pb:KR3j0076_WYG_035-17b>¶
家有禳&KR2105;　&KR2105;字諸韵並無疑是梗字周禮女祝掌以¶
時招梗禬禳之事¶
世有顯懿　上有白葉流根四字¶
崔君權厝誌　以權厝故畧其實誌崔君如是足矣文¶
中亦緻宻無一罅可議讀者未之玩耳　志所畧者見¶
於銘¶
裴府君墓碣　隨事㸃染¶
耆股肱　立部伎¶
<pb:KR3j0076_WYG_035-18a>¶
役喉喙　坐部伎¶
告其叔舅宗元　子厚無他兄弟歸於裴者其女兄故¶
稱叔舅¶
銘詞　銘中以事大小稍錯綜合叙¶
張公墓誌銘句會敏給　句音構¶
周限荆衡二句　詩曰于疆于理至於南海則五嶺之¶
外至東遷之後不復通爾¶
鄧君墓誌銘皇建州普城令　作連州浦城令¶
<pb:KR3j0076_WYG_035-18b>¶
則亭擬閱實　擬作疑¶
以循官刑　循作修¶
内專平淮　淮作凖¶
有子四人(至/)哀禮具焉　童幼如禮得附書¶
吕侍御㳟墓誌實惟吕氏宗子　敬叔為宗子知化光¶
非嫡出¶
馬君墓誌　可書者少故撮舉其凡¶
志忘其子之去　志作至¶
<pb:KR3j0076_WYG_035-19a>¶
曾祖某某官　下補祖某某官¶
來拜來附　附作祔¶
凌君權厝誌為忠孝禮信而事固大謬　固作故¶
今而寓乎戊　作今之遇乎戍¶
為浙東廉使判官　廉字下有訪字¶
遂入為尚書郎　作遂入尚書¶
姦吏衰止　吏作利¶
銘詞富天禄　富疑作副稱也　銘不及五言詩¶
<pb:KR3j0076_WYG_035-19b>¶
李侍御墓誌附屬于寧岐　禮大傳君有合族之道族¶
人不得以其戚戚君位也故附屬于寧岐而不敢言天¶
子　寧岐謂寧王岐王¶
大理評事裴君墓誌未果娶　唐時門第既髙未得官¶
位不娶主婦有先畜婢妾者此文可引為据　薛㢲妻¶
崔氏誌亦云恩其故他姬子¶
通兩經　通兩經得書蓋非徒口誦之也¶
膳飲不違　慰其孝也¶
<pb:KR3j0076_WYG_035-20a>¶
姜君墓誌　不煩濫¶
好遊嗜音　綰結前後¶
獨孤君墓碣今王父營陵于其側　父作后¶
今記其知君者于墓　此即記先友之意推是以錫其¶
類播州請代蓋其生平之誠非一時意氣激昂也當合¶
祭獨孤文母文觀¶
趙君墓誌　兩漢金石之文¶
南有貴臣　作貴神¶
<pb:KR3j0076_WYG_035-20b>¶
始矜由明經為舞陽主簿　旌來章之孝故追表矜之¶
節以見其有本也¶
韓君墓誌　特以弟故得名¶
張先生墓誌　生卒及先墓于遺命中叙致不詞費¶
先友也畧短取長繫論于後有關世教不失文體此變¶
例之宜採者也¶
聚經籍圖史二句　亦以聚書得書¶
虞鳴鸖誄　一作鶴鳴¶
<pb:KR3j0076_WYG_035-21a>¶
爰宅上陽　漢書地理志河東郡大陽吳山在西上有¶
吳城周武王封泰伯後於此是為虞公上陽大陽之誤¶
洽主記室　洽當作狎¶
愉乎其和　指虞¶
確爾其堅　柳自謂¶
故處士裴君墓誌　無事可書又不能拒中丞之請故¶
多舉先世傳緒之美然曰以中丞故而不克並無乃為¶
佞非古也¶
<pb:KR3j0076_WYG_035-21b>¶
不弃于君　弃作并¶
覃季子墓銘　追銘季子蓋自悼也詞約義微故銘止¶
六言¶
續滎澤尉崔君墓誌喪焉不果行　䘮其貨也¶
移信中　作移信州中　此誌亦一體改葬者亦可用¶
之重為之志者謬¶
先侍御史府君神道表曾伯祖奭　祖下有諱字¶
作避暑賦(以/下)　叙所著述以成章¶
<pb:KR3j0076_WYG_035-22a>¶
抑有當我哉　暗渡¶
石表隂先友記　例創於柳子　水經注云郢城中有¶
趙臺卿冡岐生平自所營也冡圖賔主之容用存情好¶
敘其宿尚柳本諸此¶
鄭利用　二鄭以互文見意¶
魯直為尚書郎　黄庭堅字出此¶
路泌　只四三語何其凄婉¶
柳登　其父芳下補善文史三字¶
<pb:KR3j0076_WYG_035-22b>¶
吕牧　下補東平人三字¶
蘇弁武功人好聚書　好聚書亦得書本史遷賈嘉與¶
余通書之例也¶
柳公墓表　用當時體而稍節其靡弱¶
二月庚寅　上增十字¶
符君墓版文貞元十二年嵗在景子　唐諱丙字以景¶
字代¶
輟哭紀事哀不能文　古人于期䘮亦不為有韵之文¶
<pb:KR3j0076_WYG_035-23a>¶
此其據也¶
先太夫人河東縣太君歸祔誌嘗逮事伯舅(至/)無遺者¶
　述為女與為婦徵以舅與先人之言示信也¶
是嵗之初(至/)禮無違者　敘此事于中斷續變化左氏¶
法也¶
不悼徃事　亦自白其非以其不慎貽親患也¶
喪主子婦七嵗　婦字上有宗字¶
李夫人墓誌銘　精宻¶
<pb:KR3j0076_WYG_035-23b>¶
我先府君每得仕(至/)然後議焉　李夫人之殁不于柳¶
氏而在諸壻之所故表其先人迎養擇壻之勞及道路¶
遇疾乃從所便非不䘏族而致然固文章得體要之苟¶
非實録則姻黨唾而嗤之矣故欲為古之文必先由古¶
之道也¶
諸姑合以為斯志　合作令令字下補宗元二字¶
陳君夫人權厝誌　無子即于遺言中敘明¶
崔氏夫人墓誌蓋石文　補志文所未偹又一例¶
<pb:KR3j0076_WYG_035-24a>¶
用敢附碑隂之義　蓋石附碑隂之義¶
告教罕至　告教作教告父之家書稱教告¶
以志終天之哀　姊亦得稱終天之哀¶
裴君夫人墓誌以配于裴氏　配作女¶
睦姻任恤之行甚偹　任雖非婦人之事然統之以聽¶
順則雞鳴詩人之意也¶
始夫人之疾也(至/)相及也　及此者以見前之所書皆¶
信非可强而致也¶
<pb:KR3j0076_WYG_035-24b>¶
余不知天之忍也　余字下增一字¶
先夫人八月而殞　殞作殯¶
亡妻宏農楊氏誌&KR0502;惕之義　義作儀¶
王君先太夫人河間劉氏誌文　兵曹未及贈官夫人¶
亦未受封而子爵已顯遂冠於誌文之首乃變例其實¶
失禮也夫人無事可書乃生頌其子佞也¶
祔於兵曹君之墓　作兵曹府君¶
有惑不疑　有惑作有戒¶
<pb:KR3j0076_WYG_035-25a>¶
韋夫人墳記　已遷祔而未合葬但書其故及日月與¶
有志而遷葬者同例¶
設漁者對智伯　不喻其所以作似非為藩鎮也¶
若魚幾何　魚作漁¶
中今漁於海　今字衍¶
魚之大者　上有嚮之從三字¶
嚮之以為食者　以字衍¶
若欒氏郤氏羊舌氏　欒氏下增祁氏　四氏故相間¶
<pb:KR3j0076_WYG_035-25b>¶
而錯舉之¶
臣韓魏懼其將及也　臣字下有見字¶
愚溪對　中間頗指斥舉錯倒謬則後之所謂已之愚¶
者無非所遭之不幸非其罪也然稍乖敦厚　篇中所¶
引惡溪比養小人弱水比抑君子濁涇不法知人黒水¶
賦質昬昧¶
予聞閩有水　唐書地理志處州麗水縣東十里有惡¶
溪多水怪大字本注孫曰惡溪在潮州界誤也處州乃¶
<pb:KR3j0076_WYG_035-26a>¶
漢甌閩地¶
弱惡六極也　不美¶
濁黑賤名也　不清¶
且汝不見貪泉乎　舉一因人以累其名者為敷佐¶
夫明王之時暗取王之不明豈足福哉之意¶
汝欲為智乎(至/)使一經于汝　無須臾忘報復宜人之¶
畏而擯也詞旨亦激迫少味¶
吾盪而趨(至/)卒不自克　此見險不能止又深一層¶
<pb:KR3j0076_WYG_035-26b>¶
對賀者　筆語自妙¶
姑以戚戚　下增為無益乎道故若是而已耳吾之罪¶
大會主上方以寛理人用和天下故吾得在此凡吾之¶
貶斥幸矣而又戚戚¶
嘻笑之怒四句　太盡反少味¶
天對　定逺云柳州作天對其文亦幾于三閭也題曰¶
天對似是未安天尊不可問故不曰問天柳子之文自¶
擬于天斯罔矣宜曰對天問也¶
<pb:KR3j0076_WYG_035-27a>¶
馮翼惟象二句　下補明明闇闇惟時何為¶
輻旋南畫二句　柳子亦主蓋天之説¶
惡有谷汜　次汜為韵¶
度引久窮　久作無¶
曜靈安在　在作藏¶
盗堙息壤八句　屈子本意大都以禹之幹蠱少康之¶
中興望頃襄王余聞之師云¶
汙塗而蕖夫　蕖夫疑作夫渠¶
<pb:KR3j0076_WYG_035-27b>¶
宜儀形九疇　形作刑¶
問地方九州　州作則¶
爰處爰都　處一作穴¶
增城之髙　髙一作里¶
日安所到　所作不¶
而僭謂不死　僭作潛¶
休居以康食姑不失　大字本注重校康作倉絶句無¶
食字作休居以康倉姑不失¶
<pb:KR3j0076_WYG_035-28a>¶
幽陽潛㸑　作陽潛而㸑¶
登立為帝二句　當在二女何親之下¶
師以首之　書所謂師錫也¶
問干協時舞二句　註言少康非朱云舜懐有苖¶
而丕號以之　之作瑞¶
寒民於烹　所謂救民於水火之中也¶
中譖不列　不列不自明也¶
萃回偶昌　萃回下大字本有禍字¶
<pb:KR3j0076_WYG_035-28b>¶
胡若之狠　狠作很¶
晉問太行掎之　山¶
首陽起之　西¶
黄河迤之　河¶
大陸靡之　東¶
景霍汾澮　景霍小山汾澮支河¶
為為鍭　為下蓋脱一字¶
馬之所生是不一姓　註引左傳按傳作無興國焉是¶
<pb:KR3j0076_WYG_035-29a>¶
不一姓屬九州之險¶
吳子曰魏綘之言曰　魏絳當為韓厥此本水經注澮¶
水下誤以為魏獻子也¶
文公之伯也援秦破楚　援秦未詳疑作挾秦¶
㝠有庭實　㝠作宴¶
今主上方致太平動以堯為准　唐起晉陽因始封之¶
國為有天下之號高祖内禪神堯是崇以作歸宿似更¶
宻　枚馬同時無所與讓曹張於是失歩矣¶
<pb:KR3j0076_WYG_035-29b>¶
答問客曰何取　取作敢¶
而僕乃緘鉗黙塞　黙塞作塞黙¶
而鹽逐於鄉里　鹽字上有無字　達㫖釋誨之間¶
起廢答色元不厖　厖作黄¶
無異枝　枝作伎¶
天説　發端處李云二子皆有激乎其言之而拾莊生¶
之餘者也雖然亦見其止于此若以草木喻之人則果¶
窳也以果窳喻之人則其中之子實也烏得以蟲螢喻¶
<pb:KR3j0076_WYG_035-30a>¶
蟲生之　上有亦字¶
今夫人舉不能知天(至/)以吾言為何如　隠然見天視¶
自我民視天聽自我民聽時主已日在危亡之中大可¶
憂懼也¶
柳子曰以下　韓子之説蓋嘆夫回天跖夀之不讐也¶
柳子則曰夫天亦何所為哉吾則自盡其為我而已然¶
韓之説正言若反為殘斯人者非吾所得指斥故迂謬¶
其説猶有半焉引而不發耳柳子則直以天為無心矣¶
<pb:KR3j0076_WYG_035-30b>¶
則古聖人曰天位曰天禄曰天職者豈其誣歟天既無¶
心人之仁義又何能自信歟言之似正而實昧其本于¶
韓之廋詞亦有所不察也¶
附劉禹錫天論上今以一已之窮通(至/)惑矣　韓之説¶
非為一已言也懼唐祚之將替而故謬其説也¶
天論中求䕃乎華欀　欀作榱¶
問曰天果以有形　問字下有者字¶
天論下植類曰生　按尚書傳云海隅蒼生謂草木也¶
<pb:KR3j0076_WYG_035-31a>¶
鶻説今夫梟鵂(至/)喣喣者耶　此又所謂柔惡也¶
捕蛇者説永之人爭奔走焉　此句伏下¶
悍吏之來吾鄉(至/)又安敢毒耶　雖無竒特亦自雋快¶
　此篇削去其三之一何如¶
䄍説蓋于人也以其誕漫𢠵恍(至/)其㫖大矣　柳子疾¶
當時有司無狀不舉其罰故假此致嘆幽明理一也其¶
有報者必亦有責先王于山川鬼神鳥獸魚鱉無不治¶
也豈名立于此教存乎彼哉¶
<pb:KR3j0076_WYG_035-31b>¶
非神之為耶　耶當作也北方讀此二字音相近¶
則十年九潦八年七旱者獨何如人哉　人未嘗以此¶
病聖人而聖人必引以自儆自責仍不可委之誕漫若¶
氣數方否而人事不修無以返而之泰則極不威福不¶
嚮帝黜其命矣¶
乘桴説　文無取¶
而明復之難耳　復下有者字¶
吾何敢以廣異聞　以上有吾字¶
<pb:KR3j0076_WYG_035-32a>¶
揵焉而已矣　揵拒也¶
説車贈楊誨之　詞勝理以為車說則偹矣¶
視叱齊侯類蓄狗　李云柳文不雅馴若此此言藺相¶
如猶不可也¶
方之中矣　之作其¶
謫龍說吾復且害若衆恐而退　暗用夏侯泰初事復¶
且害若淺丈夫之言也¶
羆說　總領三句甚健¶
<pb:KR3j0076_WYG_035-32b>¶
觀八駿圖說絺而凊　凊作清¶
慕聖人者不求之人　作不求之於人¶
宋清傳　為此說以冀人之拯已陋矣¶
然而居朝廷居官府(至末/)　益陋此賈䜿女子詬其曹¶
耳柳子其未逺於鄙悖哉漢武所嘆於汲生之無學也¶
種樹郭槖駞傳　此文王荆公對症之藥也　李云文¶
不甚髙而論有可存者¶
童區寄傳不足則取他室　取字上有盗字¶
<pb:KR3j0076_WYG_035-33a>¶
童寄者彬州蕘牧兒也　留其氏於後¶
留為小吏　吏作史¶
是兒少秦武陽二嵗　與發端暗配¶
而討殺二豪　討作計　通體敘致分明¶
梓人傳凡執用之工不在列　工作功¶
為鄉師里胥(至/)以就役焉　世得云周官鄉師職尊不¶
應與里胥對舉郡守以下又以秦漢官制混之而意義¶
復與上文不殊為多而已¶
<pb:KR3j0076_WYG_035-33b>¶
又其下皆有嗇夫版尹　版尹果里魁之職否¶
猶梓人畵宫於堵而績於成也　績作潰¶
悠爾而去　悠作攸　李云上半截論梓人處悉無漏¶
義矣便以末意作收塲而曰梓之道類乎相豈非引而¶
不發意味深長文之極佳者也中間詳釋翻成贅剩¶
蝜蝂傳　頗峭潔而無甚髙之論¶
乞巧文　為送窮所壓識殊詞亦不能追也¶
挿竹&KR0183;綏　綏與緌同¶
<pb:KR3j0076_WYG_035-34a>¶
乃纓弁絍　弁下有束字¶
泯焉直透　透作遂¶
罵尸蟲文侵人肌膚　四字與恙心穴胃不切從英華¶
本作食人肥膏¶
憎王孫文然後食衎衎焉　無食字衎衎卽飲食也¶
好踐稼　下有蔬字¶
輒齕齩捉注　捉作投¶
逐畢方文夜不燭　夜作暝¶
<pb:KR3j0076_WYG_035-34b>¶
汝雖赤其文　上有大陰施威兮元㝠行事九字¶
急急如律令　潘云李濟翁資暇録云令讀作為零律¶
令雷邊捷鬼善走與雷相疾速故云如此鬼之疾速也¶
辨伏神文休嘉訢合兮　訢虛其切烝也禮記云天地¶
訢合注云讀曰熹一音欣¶
招海賈文　閎壯　子厚之先晉人上黨易野安以舒¶
其托海賈以招魂歟¶
蜿首狶鬛虎豹皮　蜿作蛇¶
<pb:KR3j0076_WYG_035-35a>¶
弔萇宏文　以萇叔自比¶
敬余忠甫　作敬弔忠甫¶
弔屈原文冀陳詞而有光　光作明¶
犴獄之不知避兮　犴作岸¶
娛娛笑舞　娛娛作俁俁¶
滔大故而不貳　滔作蹈¶
伊尹五就桀贊　趙云伊尹為湯見貢于桀不用而歸¶
湯湯復貢之如是者五思濟民冀得施行其道也必合¶
<pb:KR3j0076_WYG_035-35b>¶
此論于君臣之義乃為無敝漢注之最精者抑子但欲¶
贊尹之大然君臣之分旣定亦安得若此憧憧者哉¶
按此篇疑他人文不簡健或欲示當時庸人自解與伾¶
文相結之失耶¶
梁邱據贊　梁邱之不毁是亦景公之明也晏子春秋¶
備之¶
愛其不飽　愛作憂¶
霹靂琴贊引　妙在不濫¶
<pb:KR3j0076_WYG_035-36a>¶
龍馬圖贊百樂陳兮　作百禮¶
慕水濵兮　慕作渭¶
師友箴吾何以成　成作承¶
懼吾不似　作懼不吾以¶
敵戒而不知為益之尤　尤作由¶
臨江之麋稍使與之戲　使下有麋字¶
麋至死不悟　作麋至死終不寤¶
永某氏之鼠犬禁僮勿擊鼠　犬作又¶
<pb:KR3j0076_WYG_035-36b>¶
悉以恣鼠不問　恣作資¶
　¶
　¶
　¶
　¶
　¶
　¶
　義門讀書記卷三十五¶
