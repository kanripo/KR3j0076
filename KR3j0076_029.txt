# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.581510
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷二十九
<pb:KR3j0076_WYG_029-1a>¶
欽定四庫全書¶
　義門讀書記卷二十九¶
　　　　　　　　　　翰林院侍讀學士何焯撰¶
　　五代史¶
歐公作五代史亦多取小說蓋蹈宋氏新唐書之弊雖¶
五代事多闕軼然說家所記未必實錄焉可悉取¶
馮定逺云歐公文人又生于太平不知武事每敘戰之¶
際則使人思鉅鹿垓下每壯夾寨之戰不使左邱太史¶
<pb:KR3j0076_WYG_029-1b>¶
公執筆也然三矢告廟之際亦極筆也按歐公敘髙平¶
之戰獨勝想周人猶有紀載可据沙陀不知金鐀石室¶
為何事也史闕其文雖左邱司馬亦如之何哉若憑臆¶
編撰則違孔子其所不知之訓正後代史家大失也¶
五代史第一　薛居正書名曰五代史歐陽氏書名五¶
代史記卷首去記字近刻之譌也¶
梁太祖紀上　注中數語是作本紀法¶
紀下開平元年渤海契丹使者來　逺夷使來係中國¶
<pb:KR3j0076_WYG_029-2a>¶
利害當書前此未通而始至者當書若泛使則見于附¶
錄可矣春秋以一經該二百四十年之事若後之為史¶
者其事可以分見何必紛繁書于本紀中也¶
改樞宻院為崇政院太府卿敬翔為使　樞宻使唐本¶
宦者為之温懲其禍故改為崇政院而首以敬翔為使¶
由此相沿至宋遂與宰相埒號為兩府¶
三年告謝於南郊　注不曰有事於南郊亦從其本語¶
蓋比南郊禮差簡按是時親郊必有賞賚不能嵗嵗行¶
<pb:KR3j0076_WYG_029-2b>¶
之故但告謝而已¶
乾化二年六月疾革郢王友珪反　全忠弑昭宗於洛¶
陽亦身如西京而有子禍¶
戊寅皇帝崩　注以不得其死故不書葬按為賊所葬¶
故不書非為不得其死¶
末帝紀龍德三年五月庚申宣義軍節度使王彥章為¶
北面行營招討使取德勝南城　下脫取德勝南城秋¶
八月段凝為北面行營招討使十八字按書取德勝南¶
<pb:KR3j0076_WYG_029-3a>¶
城見彦章方立功而反見罷梁主賞罰倒置所以速亡¶
唐本紀上賜姓名李國昌　字德興見墓碑¶
國昌子克用(至/)克用乃殺大同軍防禦使段文楚　克¶
用是國昌小男唐三朝見聞錄謂之李九郎薛居正五¶
代史克用殺段文楚事在僖宗乾符三年者得之¶
唐本紀下伶人奏百年歌　唐懿宗與郭淑妃思同昌¶
公主不已樂工李可及作嘆百年曲其聲悽惋蓋當時¶
所尚非陸機所賦也¶
<pb:KR3j0076_WYG_029-3b>¶
同光二年二月己巳朔有事于南郊　梁與唐郊天皆¶
以春¶
左熊威軍將趙暉妻一產三男子　注後世以此為善¶
祥故於亂世書以見不然按亂世未嘗無此可以見天¶
心之仁愛而嗜殺之君悖德而失職也然注乃歐公本¶
意¶
三年夏四月及皇后幸郭崇韜朱漢賔第　幸大臣第¶
而書及皇后其失自見¶
<pb:KR3j0076_WYG_029-4a>¶
夏四月丁亥朔皇帝崩　莊宗弑于門高而首惡則嗣¶
源也為賊所葬故不書¶
明宗紀長興元年契丹東丹王突欲來奔　注夷狄不¶
可以禮義責故不曰叛于契丹按突欲恐兄弟不相容¶
而出奔非外叛故不以叛書注誤¶
廢帝紀平山人也(至/)明宗飬以為子　通鑑考異張昭¶
於國初修唐廢帝實錄云廢帝諱從珂明宗皇帝之元¶
子也母曰貞憲皇后魏氏鎭州平山人中和末明宗徇¶
<pb:KR3j0076_WYG_029-4b>¶
地山東留戍平山得魏后帝以光啓元年正月二十三¶
日生於外舍屬趙人負盟用兵不息音問阻絶帝甫十¶
嵗方得歸宗薛史末帝諱從珂本姓王氏鎭州人也母¶
魏氏以光啓元年生帝于平山景福中明宗為武皇騎¶
將略地至平山遇魏氏虜之帝時年十餘嵗明宗飬為¶
己子劉恕取廢帝錄按張昭仕明宗為史官異代修廢¶
帝錄無所諱避而不言飬子事似可信然李克用光啓¶
以前未嘗徇地山東又從珂若果是明宗子必不捨之¶
<pb:KR3j0076_WYG_029-5a>¶
而立從榮從珂亦當不服今從薛史附識以廣異聞¶
清㤗三年十一月丁酉契丹立晉　衛人立晉則其名¶
也此殊不成文¶
晉髙祖紀天福三年冬十月戊寅契丹使中書令韓熲¶
來奉冊曰英武明義帝　梁唐皆郊見後受尊號石晉¶
則以契丹為天矣¶
五年春正月丁卯朔德音除公私債　容齋隨筆天福¶
六年八月赦云私下債負取利及一倍者並放則此所¶
<pb:KR3j0076_WYG_029-5b>¶
除者想與之同世方尚武四民失業稱貸之際必有不¶
能堪命者故不得已而屢下蠲除之令也¶
出帝紀八年十二月契丹于越使令骨支來　石晉為¶
契丹所冊立故其于越皆得遣使¶
開運三年河決魚池(至/)河決原武　晉之事勢至此即¶
非德光不去亦必亡矣¶
張彥澤犯京師殺開封尹桑惟翰契丹滅晉　書殺桑¶
惟翰於契丹滅晉之上所以深著起事不正為後世戒¶
<pb:KR3j0076_WYG_029-6a>¶
　前於唐廢帝紀書立晉此書契丹滅晉以此始亦以¶
此終二語相為呼應¶
漢髙祖紀四年磁州賊首梁暉取相州來歸　注變降¶
曰來歸是時天下無主與乎叛于彼而來于此者異矣¶
按來歸者内外之辭¶
隱帝紀乾祐二年　注帝名承祐年名乾祐莫大之失¶
本紀無譏按承天之祜禮運語也隱帝名當是祜字五¶
代雖不知禮何至并此昧之祐字傳冩誤耳¶
<pb:KR3j0076_WYG_029-6b>¶
周世宗紀六年夏四月辛丑取益津闗以為覇州癸卯¶
取瓦橋闗以為雄州　注世宗下三闗瓦橋益津以建¶
州乃見淤口闗上置寨故舊史實錄皆闕不書遂不見¶
其取時日今信安軍是也按宋信安軍亦今覇州地晁¶
說之嵩山集云周以數千之師伐契丹不血而取益津¶
闗繼取瓦橋又繼取髙陽闗與無黨此注不同考之遼¶
史穆宗紀亦曰周㧞益津瓦橋淤口三闗故小學紺珠¶
採此注¶
<pb:KR3j0076_WYG_029-7a>¶
論可謂亂世也歟(至/)誠非史氏之所及也　公之意蓋¶
謂亂極當治賴世宗之挺生也然周以子弱宋因其資¶
故隱躍以致意而不敢盡言焉公之論有出于薛氏舊¶
史之表者故于末復略為辨正其失評也¶
梁家人廣王全昱傳而陳俗好滛祠左道　陳俗巫風¶
至五代未革¶
唐家人太祖子傳如不幸物故者　預言物故則示意¶
殺之矣¶
<pb:KR3j0076_WYG_029-7b>¶
莊宗劉皇后傳是時大雪(至/)乃投水而死　曾鞏政要¶
策云初太宗嘗問唐莊宗享國不久何也飛龍使李重¶
進對曰莊宗好畋而將士驕縱姑息每出近郊衛士必¶
控馬首曰兒郎輩寒必望勅賜莊宗即隨所欲給之如¶
此非一末年之禍蓋令不行而賞賚無節也太宗撫手¶
嘆曰二十年夾河爭取天下而不能以軍法約束此輩¶
縱其無厭之求誠為兒戲我今飬士卒誠不恡爵賞但¶
犯法者惟有劍耳當合此所載並為世監不恤而怨姑¶
<pb:KR3j0076_WYG_029-8a>¶
息而驕皆足以召亂也　魏博效節軍雖數賜予而驕¶
縱無厭常懐怨望刼趙在禮入魏事詳房知温傳中當¶
參觀¶
晉家人傳論　此論有為言之稍于史體為煩¶
周家人傳太祖聖穆皇后柴氏邢州堯山人也　談叢¶
云家人傳后邢州龍岡人世宗紀為堯山人則此作堯¶
山者其後人所改耶¶
梁臣楊師厚王景仁賀瓌王檀王䖍裕謝彥章傳　此¶
<pb:KR3j0076_WYG_029-8b>¶
卷始以師厚見梁所由失河北將折而入於晉終以彥¶
章則莫能復為之禦敵而因以速亡也¶
唐臣郭崇韜安重誨傳　二人皆任樞宻使其生平得¶
失已具論㫁于傳中而官失其職則當代之所沿也故¶
獨為說以究切之重誨傳撮敘頗似論體¶
周德威傳德威佯走(至/)奮撾擊之　事與擒陳野义同¶
而敘致尤生動¶
符存審傳使梁軍知吾利於速戰(至/)可以取勝　存審¶
<pb:KR3j0076_WYG_029-9a>¶
此謀可謂識變¶
孔謙傳遂罷租庸使額分鹽鐡度支戸部為三司　三¶
司始此¶
李仁矩毛璋傳　二傳何必立¶
康思立傳　亦可不立¶
康思誠傳論　此因太祖由殿前㸃檢代周懼其以此¶
始終故㣲言之¶
何瓚傳　此傳可不立¶
<pb:KR3j0076_WYG_029-9b>¶
晉臣景延廣傳延廣所進器服鞍馬茶牀椅榻　椅字¶
始見於此¶
漢臣蘇逢吉傳　觀蘇史楊王所由速及而漢祚之促¶
亦可以推而見矣¶
楊邠傳知史傳有用乃課吏傳冩　其用王文伯之言¶
邪¶
死事張源德傳源德既堅守(至/)得赦而後釋之　通鑑¶
考異莊宗實錄賊將張源德固守貝州既聞河北皆平¶
<pb:KR3j0076_WYG_029-10a>¶
而有翻然之志詢謀于衆群賊皆河南人懼其歸罪不¶
從因殺源德歐陽史云云按源德若以不降而死其衆¶
當即降于晉豈得猶拒守與晉要約而後出哉¶
孫晟傳收晟下獄及其從者二百餘人皆殺之　殺行¶
人已非况其從者二百餘人乎宜乎世宗之不永也¶
唐六臣傳論　范吕相攻廟堂始有朋黨之論公蓋借¶
此以發其呼憤故意味終不親切如論宦者亦當載之¶
於唐書若五代史只言世主與唐時宦者之禍耳目相¶
<pb:KR3j0076_WYG_029-10b>¶
接而復信用之為可愚也　張文潛與大蘇書云六人¶
者為唐大臣挈國而輸之賊北面而事之為史者曰汝¶
無臣梁之理從而正其罪何所不可但其書謂之五代¶
史記而中有一卷忽謂之唐唐非五代也標卷為唐於¶
史之名似不順耳雖不云爾尚可以貶辱也班固書有¶
後漢事范曄書亦有前漢事耒以謂若因及之雖上越¶
數代猶為無害但立名標卷事似難行按此論頗當唯¶
宋史書周三臣則得闡幽之道又當通其例之變也¶
<pb:KR3j0076_WYG_029-11a>¶
宦者傳論夫女色之惑(至/)捽而去之可也　如武氏既¶
得志髙宗欲與宰相謀廢之而不可得矣其能捽而去¶
之哉凡議論彼此抑揚處極須斟酌也¶
雜傳趙匡凝是時唐衰藩鎭不復奉朝廷獨匡凝兄弟¶
貢賦不絶　匡凝之貢賦不絶亦張子布勸迎曹操之¶
為見耳¶
氏叔琮太祖遣叔琮與李彦威等弑昭宗已而殺之¶
殺之者以其老也¶
<pb:KR3j0076_WYG_029-11b>¶
賀德倫傳乃分相澶衛三州(至/)以德倫為節度使　失¶
河北為梁亡之始由末帝措置非宜而失¶
閻寳傳莊宗欲引兵退保臨濮(至/)此不可失之時也¶
胡柳復振閻寳贊成¶
康延孝傳延孝具言末帝懦弱(至/)不旬日天下定矣¶
梁之虛實形勢悉于延孝¶
丁㑹傳㑹畏梁太祖雄猜(至/)㑹乃降晉　劉知俊與㑹¶
皆梁之名將咸以懼疑降敵¶
<pb:KR3j0076_WYG_029-12a>¶
張全義傳二人有隙(至/)晉軍解去　與罕之隙末詳罕¶
之傳梁救悉丁㑹傳但㑹傳作葛從周此作牛存節考¶
從周存節傳從周實主帥而存節以知間道為先鋒㑹¶
建渡河之謀而存節亦有以椹濟軍之益二事各具本¶
傳而從周傳但云敗晉沇河而已¶
王晏球傳契丹又遣惕隱以七千騎益都　惕隱乃官¶
名本紀及附錄皆作惕隱無赫也¶
相里金傳字奉金　金墓碑云字國寳¶
<pb:KR3j0076_WYG_029-12b>¶
贈太師　墓碑云贈太子太師按金上將軍未得贈太¶
師也¶
張廷蘊傳明宗以廷蘊破潞之隙終恨之故終不秉旄¶
節　明宗直如此展拓不開¶
王進傳論視在上者如進等(至/)可勝道哉　其在下者¶
亦中人為多爾若賢人君子輩出則世將亨矣即其不¶
遇亦將為說以垂後撥亂返治由其開先也¶
范延光傳制動當以靜　天下名言也¶
<pb:KR3j0076_WYG_029-13a>¶
大臣言彥珣殺母當誅髙祖以謂赦令已行不可失信¶
　耶律德光殺楊承勛而敬塘赦李彥珣不如其君父¶
逺矣¶
張彥澤傳偏將藥元福獨留(至/)契丹遯去　元福之策¶
固善亦惟諸將皆百戰之餘所以能然¶
傳戎王宣語　戎王宣言舊史文也¶
彥澤遣控鶴指揮使李筠以兵監守　此又一李筠非¶
周三臣之李筠也¶
<pb:KR3j0076_WYG_029-13b>¶
與其逃於溝竇而不免不若往見之　何如死國難耶¶
王景崇趙思綰傳　二人不必立傳但附守貞傳後可¶
矣¶
馮道傳　馮定逺云歐公作馮道傳平敘而人品自具¶
無溢羙亦無溢惡古人不過也此文勝於唐六臣傳按¶
六臣傳許裴樞或過此六人之無恥何所逃也陳壽序¶
漢魏之際緣在晉故稍遜其詞耳君臣之義賴史筆扶¶
持放過不得¶
<pb:KR3j0076_WYG_029-14a>¶
道為人能自刻苦(至/)道殊不以為德　道為人自屬長¶
者惜其天資可庶幾於一行傳乃以愛官職而墮大節¶
遂為百世所嗤也¶
道方自號長樂老(至/)蓋其自述如此　初疑急就篇云¶
長樂無極老復丁道之自號蓋本于此非也長樂乃馮¶
氏之望封長樂者不一人歐公亦㣲誤蓋以其有老而¶
自樂何樂如之之語遂以為自號爾¶
鄭珏傳　此傳可已¶
<pb:KR3j0076_WYG_029-14b>¶
司空頲　亦可無立¶
劉昫傳門下侍郎監修國史　監修國史即唐書也莊¶
宗繼昭宗故謂之國史¶
馬縞傳博士王㔻議(至/)而立廟應州　因王㔻一人之¶
不學而失禮之中又失禮焉其愈于近代者則立廟應¶
州耳¶
李懌傳　如懌但當附見他傳¶
和凝傳是時進士多浮薄(至/)稱為得人　今人用徹棘¶
<pb:KR3j0076_WYG_029-15a>¶
事多誤而又誤圍作闈也¶
何澤傳而内實邪佞(至/)聞者哂之　此事不可遽加以¶
邪佞蓋并私于趙鳯請立秦王為太子言之也¶
王松傳　不必立傳¶
司天職方考序　但存司天職方者蓋謂五十三年之¶
間蕃將與盗賊乘時之亂非所據而闇干之綱紀文章¶
掃滅無餘所不毁者惟天地而已¶
司天考上而使一藝之士(至/)而未始不本於此　元人¶
<pb:KR3j0076_WYG_029-15b>¶
不用歴元蓋㣲自歐公發之不然曹士蒍馬重績之法¶
未有肯信而仍之也¶
司天考下本紀所述人君行事詳矣(至/)以備司天之所¶
考　災祥者人君之庶徵所以自反其極之建不建者¶
也當如兩漢書之本紀歐公必欲離而二之又非也¶
呉世家楊渥水中出火可以燃　水中有隂火伏焉又¶
因濬江相激而發耳¶
南唐世家李昪尊號非古也不許　李昪不受尊號在¶
<pb:KR3j0076_WYG_029-16a>¶
宋神宗事前¶
景盟于昪柩前約兄弟世世繼立　此盟有先宋太祖¶
兄弟而為之者矣¶
前蜀世家王建莊見素之孫　唐書宰相世系表莊待¶
價之後出逍遥公房見素自出南皮公房非同系書俱¶
出歐公手而互異若此¶
論　以一隅之地而云祥瑞畢至或者諛佞之臣偽為¶
以蠱主心否則設詐以炫耀他國愚主所自為爾今并¶
<pb:KR3j0076_WYG_029-16b>¶
以麟為非祥豈不過甚而與河圖洛書怪妄之尤繫詞¶
非孔子作連類歟¶
呉越世家錢鏐封鏐呉越王兼淮南節度使　兼淮南¶
者擕錢楊之交也¶
南平世家髙從誨敏以印本五經遺從誨　經之成在¶
周顯德中此時則五經已具也¶
繼冲繼冲大將李景威曰(至/)封府庫以待　景威光憲¶
無妨兩是區區三州固宜效順以全宗祀非若劉禪有¶
<pb:KR3j0076_WYG_029-17a>¶
漢家四百餘年統緒之責也¶
東漢世家劉旻旻乃遣宰相鄭珙致書兀欲稱姪皇帝¶
以叔父事之而已　宋之南渡所保者李煜錢鏐故地¶
其事金則劉旻之故事也¶
戰於髙平(至/)軍威大振　是役與唐莊宗夾寨之戰畧¶
相似馮道謂世宗未可比太宗顧獨不得比莊宗乎¶
四夷附錄契丹阿保機遣使者解里隨頃(至/)克用聞之¶
大恨　阿保機欲邀朱温封冊而尚難之然則宣和海¶
<pb:KR3j0076_WYG_029-17b>¶
上之盟烏得不納侮於金源也¶
冊曰咨爾子晉王(至/)爾視予猶父　冊文止載三語以¶
著其實足矣¶
而阿鉢本無姓氏(至/)於是始姓蕭　遼史蕭翰本名小¶
漢蓋對音字也¶
論嶠歸錄以為䧟虜記　范質亦有石晉陷蕃記見晁¶
公武讀書志云少主初遷于黃龍府後居於建州凡十¶
八年而卒按契丹丙午入汴順數至甲子嵗為十八年¶
<pb:KR3j0076_WYG_029-18a>¶
實國朝太祖乾德二年也¶
髙麗昭進别敘孝經一卷(至/)皆不經之說　凡書不經¶
前賢論定者往往不足觀採求異書不如求亡書也¶
　¶
　¶
　¶
　¶
　¶
<pb:KR3j0076_WYG_029-18b>¶
　¶
　¶
　¶
　¶
　¶
　¶
　¶
　義門讀書記卷二十九¶
