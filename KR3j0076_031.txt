# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.619935
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十一
<pb:KR3j0076_WYG_031-1a>¶
欽定四庫全書¶
　義門讀書記卷三十一¶
　　　　　　　　　　翰林院侍讀學士何焯撰¶
　　昌黎集¶
原道　安溪云韓子言道其論仁義之意甚美其觝佛¶
老所謂爭四代之惑比于距楊墨之功者也或謂終篇¶
無及釋氏者意退之未讀其書不知其瑕舋之所在此¶
可謂輕指古人不自知其膚畧者歟夫道之裂也必有¶
<pb:KR3j0076_WYG_031-1b>¶
一人始為邪誕然後尤者得以繼焉楊墨非老氏比也¶
而皆竊乎老氏之意及佛之入自謂超然尚矣識者審¶
其根實究其崇長增髙之偽又以為與老源流表裏而¶
大濟以夸虛是故孟氏專攻楊墨障其流也退之則源¶
之務塞而謂道徳仁義之説自老氏雜也然後楊墨肆¶
行佛乃以晚出而承其敝且謂不及釋氏者彼謂淸浄¶
寂滅之言去父子君臣之言老書有之歟三代之下為¶
夷狄之人老氏當之歟吾則曰其所謂蔑禮樂刑政者¶
<pb:KR3j0076_WYG_031-2a>¶
老氏也棄君臣父子者佛氏也又申其説以為蔑禮樂¶
刑政者為太古之無為者也棄君臣父子者治其心而¶
外天下國家者也韓之時佛之禍為烈故悲其不遇列¶
聖而生于夷狄之邦哀後王之不能黜之正之而反使¶
加于先王之教之上老子詖滛之始而釋氏邪遁之窮¶
其言之葢有序矣荀况之言雜駁乖離擇焉而不精揚¶
雄之書艱難晦塞語焉而不詳故道之傳斷自孟氏而¶
止而以為其流也長曰其仁義之説朱程猶譏之何也¶
<pb:KR3j0076_WYG_031-2b>¶
曰先原性後原道則未可譏也博于愛宜于行情之用¶
道之經也其論性則異是性有五在七情之先矣原道¶
自情始殆敘文者失之歟故未可譏也然則韓其醇歟¶
曰惜其于性詳于三而畧于五也詳于三故謂孟子不¶
知品之區畧于五故未知孟子所謂善之腴也茍求其¶
故則知下焉者可制以法也乃其善焉者之有同于初¶
而聖人之意得矣是故精焉而有未精詳焉而有未詳¶
不然則朱程曷譏焉于道豈獨粗傳爾乎　魚豢魏畧¶
<pb:KR3j0076_WYG_031-3a>¶
西戎傳載臨兒國在天竺城中葢据浮屠經言之浮屠見¶
於中國載籍所眆也豢之言云浮屠所載與中國老子¶
經相出入葢以為老子西出闗過西域之天竺教胡浮¶
屠屬弟子列號今載三國志注中由是言之但非斥老¶
子而佛氏固在其中矣¶
博愛之謂仁四句　破原字¶
仁與義為定名二句　昩其定名遂使異端冐其虛位¶
此原道所以作也¶
<pb:KR3j0076_WYG_031-3b>¶
老子之小仁義(至/)一人之私言也　此段雖單闢老氏¶
之説然佛氏所謂道亦去仁義言之葢老佛二氏實相¶
為源流公之首闢老者探源之論也¶
周道衰(至/)其孰從而求之　此二段伏後當火其書¶
後之人其欲聞道德仁義之說孰從而聴之　所以作¶
原道¶
不求其端不訊其末　求端訊末㸃出原道眼目¶
古之為民者四(至/)今之教者處其三　此段伏後當人¶
<pb:KR3j0076_WYG_031-4a>¶
其人¶
古之時人之害多矣(至/)患生而為之防　公言¶
今其言曰(至/)而民不争　私言¶
是故君者出令者也(至/)則誅　公言¶
今其法曰(至/)以求其所謂淸静寂滅者　私言　淸浄¶
寂滅此晉魏之佛欲治其心則梁隋之佛也¶
帝之與王(至/)所以為智一也　公言¶
今其言曰曷不為太古之無事　私言¶
<pb:KR3j0076_WYG_031-4b>¶
傳曰古之欲明明德於天下者(至/)民焉而不事其事¶
佛書之精者皆出於老子而濟以莊列之辨其怪幻則¶
自為也故每層附見於闢老氏之下達摩西來直指心¶
體不立語言文字又其再變故最後闢之¶
然則古之所謂正心而誠意者將以有為也　此又發¶
明道之必不可外仁義¶
以之為已(至/)廟焉而人鬼饗　仁故順而祥愛而公義¶
故和而平處而當此四句對老氏説老氏外仁義以治¶
<pb:KR3j0076_WYG_031-5a>¶
身治世下四句對佛氏説佛氏以死生鬼神之説愚天¶
下而不本於仁義¶
曰斯道也何道也曰斯吾所謂道也非向所謂老與佛¶
之道也　鎻住公私醒出原字¶
軻之死(至/)語焉而不詳　明已文不得不作　不精謂¶
荀不詳謂揚¶
然則如之何而可也(至/)末　括盡前文無㸃滲漏¶
人其人火其書廬其居　塞止¶
<pb:KR3j0076_WYG_031-5b>¶
明先王之道以道之　如是則流行矣¶
原性　皆是也列以三品則非也不揣其本而齊其末¶
也¶
性也者與生俱生也情也者接於物而生也　極合樂¶
記及伊川顏子好學之㫖¶
性之品有三　氣質之性¶
而其所以為性者五　天命之性¶
上焉者之於五也(至/)反於一而悖於四　周子謂誠者¶
<pb:KR3j0076_WYG_031-6a>¶
聖人之本即主於一也少有少反與下二字尚有病在¶
同此一也後儒謂有拘焉蔽焉者得之　主於一者仁¶
義禮智皆根于信而實有之此所以善也少有少反於¶
一者不能至實而極信也故仁義禮智皆混雜而不純¶
此所以可道而上下也反於一者無實德故仁義禮智¶
皆悖此所以惡也¶
上焉者之於七也(至/)亡與甚直情而行者也　動而處¶
中發而皆中節也　甚過也亡不及也言雖有過不及¶
<pb:KR3j0076_WYG_031-6b>¶
而能求中也　直情而行者拘于過與不及而不知返¶
情之於性視其品　性善則情善情善則性善¶
夫始善而進惡與始惡而進善以下　皆言氣質之性¶
不可一概以完三品之説¶
叔魚之生也(至/)人之性果善乎　故曰論性不論氣不¶
備論氣不論性不明　君子道其常此三人者葢千萬¶
人中之變奈何据以疑孟子之説¶
上之性就學而愈明(至/)其品則孔子謂不移也　此一¶
<pb:KR3j0076_WYG_031-7a>¶
段又言人性雖有上下而下者猶可制是其所受之正¶
而不同於物者以終為性者五之説　將已説與孔子¶
融通為一¶
今之言性者異於此何也(至/)末　又特闢佛老以虛無¶
言性之誕其謬妄又在荀揚諸子上矣¶
原毁　毁人之根在忌忌人之根又在自怠節節搜出¶
恐恐然惟懼其人之不得為善之利　誠哉君子之用¶
心¶
<pb:KR3j0076_WYG_031-7b>¶
怠與忌之謂也　此句是原¶
將有作於上者　暗收古之君子¶
原人　宏肆　即以發明君不出令則失其所以為君¶
數語之意　只就發端三語變出無數層折賔主相形¶
波瀾洶湧¶
聖人一視而同仁　博愛之仁¶
篤近而舉逺　行而宜之之義¶
原鬼　五原之序當以原性為一原道為二原人為三¶
<pb:KR3j0076_WYG_031-8a>¶
原鬼為四原毁為五¶
行難　求備於一二人而又不思廣求其人以自輔是¶
則名為好士卒無一士也以其從而不改故曰行難行¶
字當讀平聲¶
某與某可人也　注可或作何按當作何為是葢不知¶
者因下引管子事而妄改也任之誄之亦指他人非陸¶
自引為已罪攷正之云亦非¶
抑猶有舉其多而缺其少乎　缺其少似言人材未盡¶
<pb:KR3j0076_WYG_031-8b>¶
足以備用不謂一人之身　本譏舉其少而缺其多曰¶
缺其少者葢遜辭也¶
先生曰固然吾敢求其全　固然言理則如此吾敢求¶
其全似焉知賢才而舉之之意¶
雜説四首第一首　只兩意反復¶
然龍弗得雲(至/)信不可歟　直接皆所自為一覽可盡¶
矣有此一層乃反復馳驟¶
第二首　脈不病紀綱不失則得天矣¶
<pb:KR3j0076_WYG_031-9a>¶
第四首　此言士待知己者而伸在上者無所辭其責¶
世有伯樂然後有千里馬　翻轉説¶
且欲與常馬等不可得　抉入一層¶
䇿之不以其道以下　不當其任不盡其用總歸於不¶
知人¶
其真無馬邪　有無二字前後闗鎻¶
獲麟解　此文自宋以後皆極稱之李習之亦書一通¶
與人極歎為佳　德與形本只兩意翦作四段層疊曲¶
<pb:KR3j0076_WYG_031-9b>¶
折轉變萬千　不是用祥不祥兩字轉換是以知不知¶
兩字轉換¶
麟之為靈昭昭也　麟字含下第二段知其為麟靈字¶
含下第一段祥字昭昭含下數段中不可知¶
詠于詩書于春秋雜出于傳記百家之書　三句中暗¶
藏徳字與形字對¶
雖婦人小子皆知其為祥也　第一段之知知其為祥¶
不可知其為麟也　第二段之知知其為麟¶
<pb:KR3j0076_WYG_031-10a>¶
角者吾知其為牛四句　隨手生變¶
惟麟也不可知　應第二段¶
不可知則其謂之不祥也亦宜　應第一段¶
雖然麟之出必有聖人在乎位　應不恒有二句¶
聖人者必知麟　又應第二段　言必有明君出而用¶
之¶
麟之果不為不祥也　此又應第一段　世得云知其¶
非不祥者由于知其為麟也疊一麟字省一知字¶
<pb:KR3j0076_WYG_031-10b>¶
師説　世得云無貴無賤見不當挾貴無少無長見不¶
當挾長聖人出人也逺矣猶且從師見不當挾賢後即¶
此三柱而申之童子之師是年不相若者引起世俗以¶
年相若相師為恥巫醫樂師百工是無名位之人引起¶
世俗以官位不同相師為恥而語勢錯綜不露痕也¶
是故無貴無賤無長無少　二句伏中二段此古之學¶
者所以異於今時也¶
古之聖人其出人也逺矣(至/)其皆出于此乎　聖人則¶
<pb:KR3j0076_WYG_031-11a>¶
生而知之矣然猶以道之無窮不恃其聖而必師之求¶
况學者而否焉有不終于莫解其惑者哉¶
愛其子擇師而教之(至/)其可怪也歟　二段即師道之¶
僅存于世者反覆曉折見不當拘于時也　上愚益愚¶
統言惑之不解此二段中恥焉惑矣未見其明智反不¶
及就拘于時一節斷之¶
則羣聚而笑之　拘于時下落¶
則曰彼與彼年相若也　應無少長¶
<pb:KR3j0076_WYG_031-11b>¶
位卑則足羞二句　應無貴賤有下句道理方稳足¶
聖人無常師(至/)如是而已　又舉孔氏以實之能行古¶
道之準學者惟道所在而無常師則道業兼該可以至¶
聖無不通之域不當以為可恥¶
進學解　有輕世肆志之意然怨而不怒亦無媿詞¶
業進于勤　對學與文¶
行成于思　對言與行¶
葢有幸而獲選　此句伏解¶
<pb:KR3j0076_WYG_031-12a>¶
孰云多而不揚　此句開觧¶
諸生業患不能精四句　不明不公在側靣反㸃¶
先生口不絶吟於六藝之文(至/)可謂勤矣　此段是學¶
觝排異端(至/)可謂有勞矣　此段是言¶
沈浸濃郁(至/)可謂閎其中而肆其外矣　此段是文¶
下逮莊騷四句　上則其所規模此自謂直與之並者¶
也¶
少始知學(至/)可謂成矣　此段是行　以上四段發明¶
<pb:KR3j0076_WYG_031-12b>¶
多字¶
左右具宜　請以三千人入蔡自取元濟及折王庭凑¶
非具宜乎¶
昔者孟軻好辯(至/)其遇于世何如也　得為孟荀後何¶
待於世自解亦自慰也¶
今先生學雖勤而不繇其統四句　收前四段¶
此非其幸歟　應轉¶
動而得謗名亦隨之　不遇者名髙則不公不明之失¶
<pb:KR3j0076_WYG_031-13a>¶
重矣妙有含蓄¶
是所謂詰匠氏之不以杙為楹(至/)末　就匠氏醫師反¶
収暗用四段配前學文言行妙在錯綜無迹¶
守戒　似為董晉鎮宣武而作汴居淄靑淮蔡之中南¶
北二㓂所窺伺所謂介于屈强也幕中之辨反以為叛¶
其斯文之謂歟　知備隣道則知所以制禦叛亂將卒¶
者必有先事之圖矣身處軍中又有難于盡言者故雖¶
設兩喻下皆就隣道戒之而以乘其便暗藏一半¶
<pb:KR3j0076_WYG_031-13b>¶
諸侯之於天子三句　故相出鎮而僅同于不侵不叛¶
之臣豈所以報天子哉¶
知猛獸之為害　此隣道之吞噬於外者¶
知穿窬之為盗　此叛將之窺伺於内者¶
介於屈强之間　汴之南則蔡北則鄆所謂屈强之間¶
也¶
而王公大人反不能焉　謂董晉¶
葢以謂不足為而不為耳　晉輩材力既不足又不先¶
<pb:KR3j0076_WYG_031-14a>¶
事而思一旦有變其不為鹿之見殺于豹者鮮矣公云¶
不足為者稍遜其詞耳¶
冀天下之有事以乘吾之便　便者内變作而外侮乘¶
之也¶
賁育之不戒四句　材力足而不戒者如是下喻又見¶
陸長源以下皆不足用晉死而公亟行見之早矣¶
然則如之何而備之曰在得人　得人豈倉卒可圖先¶
事而思莫急于此矣　雖為董晉言之然亦未見有將¶
<pb:KR3j0076_WYG_031-14b>¶
佐無人而可以成功者¶
圬者王承福傳　借題諷刺學楊朱之道一段正行文¶
變滅不測處腐生則以為非昌黎不能衷之大道矣¶
圬之為技賤且勞者也　直敘起¶
其色若自得者聴其言約而盡　先伏中間主意以下¶
皆述其言¶
任有小大六句　先一挈¶
取其直雖勞無愧　發明自得¶
<pb:KR3j0076_WYG_031-15a>¶
嘻吾操鏝以入富貴之家有年矣(至/)或曰死而歸之官¶
也　議論中間夾此幾句敘事行文方不直¶
又曰功大者其所以自奉也博(至/)雖聖者不可能也¶
翦作兩段　此段是諷當世之人本不足以畜妻子而¶
紛然智小謀大明殃禍皆所自致也¶
葢賢者也　此句正¶
然吾有譏焉　此句反¶
謂其自為也過多(至/)其肯勞其心以為人乎哉　此段¶
<pb:KR3j0076_WYG_031-15b>¶
迂其㫖晦其辭欲擒故縱也¶
雖然其賢於世之患不得之而患失之者(至/)其亦逺矣¶
　収拾中間　世得云以䘮其身應獨善其身句¶
後漢三賢贊三首　贊後漢人即用後漢文體　體似¶
古樂府祠洛陽令王君哥¶
王符為鄉人所輕　本傳安定俗鄙庶孽而符無外家¶
為鄉人所賤¶
述赦之篇三句　潜夫論本傳著其五篇曰貴志曰浮¶
<pb:KR3j0076_WYG_031-16a>¶
侈曰實貢曰愛日曰述赦述赦尤善可以革古今之通¶
弊故公獨取之¶
仲長統　三句一韻¶
論説古今三句　本傳簡撮其畧載者三篇曰理亂曰¶
損益曰法誡昌言確切為勝潜夫論也¶
稱其文章　注文章方云考本傳當作才章按唐人大¶
抵謂詞賦為文章作才章乃合¶
諱辯　此易辯之事故不難於辯論之長而美在深厚¶
<pb:KR3j0076_WYG_031-16b>¶
愈與李賀書　注李上方有進士二字非是按唐時能¶
為詩賦應舉者皆稱進士方本不為非但無之句法較¶
簡健¶
律曰二名不偏諱(至/)為犯嫌名律乎　引律以明其無¶
罪　但言晉本不當諱况又其嫌乎¶
父名晉肅(至/)子不得為人乎　二十字詞氣不類公文¶
杭本無之是也况又非律非經夾和在此亦錯雜無序¶
周公作詩不諱(至/)曾子不諱昔　引經以明其是非¶
<pb:KR3j0076_WYG_031-17a>¶
二名嫌名意雙頂來然當時執以責賀者乃嫌名也故¶
辯嫌名尤詳¶
周之時有騏期(至/)將不諱其嫌者乎　但有不諱一層¶
波瀾便狹妙在將諱字對靣縱開與前段文法一様¶
漢諱武帝名徹為通四句　上下俱從不諱翻到諱此¶
從諱翻到不諱變換　史記天官書氣來卑而偱車通¶
者是車轍之轍亦甞諱之漢志作車道則通字傳冩之¶
訛　治字髙宗諱公多犯之時已祧也¶
<pb:KR3j0076_WYG_031-17b>¶
今上章及詔不聞諱滸勢秉機也　又旁引典故以見¶
當世亦無有行之者¶
乃不敢言諭及機以為觸犯　諭是嫌名機是二名之¶
嫌仍有兩層宻甚¶
今考之於經質之於律　先經後律理當然也前半先¶
舉律者承上得罪言之也與下文先曾參語勢一也¶
不務行曾參周公孔子之行三句　安溪云此處承上¶
事父母説故先曾參以下泛論故先周孔韓文之不茍¶
<pb:KR3j0076_WYG_031-18a>¶
如此¶
夫周公孔子曾參卒不可勝(至/)末　只用反掉截然而¶
止推辨中有餘味¶
訟風伯　厚齋云曹子建詰咎文假天帝之命以詰風¶
伯雨師公訟風伯葢本於此¶
伯夷訟士之特立獨行三句　聖一層¶
信道篤而自知明者也　智一層¶
一家非之力行而不惑者寡矣(至/)則千百年乃一人已¶
<pb:KR3j0076_WYG_031-18b>¶
耳　總上二層¶
昭乎日月(至/)不足為容也　六語訟　昭乎句以知言¶
崒乎句以行言巍乎句以知行之極言¶
夫豈有求而為哉　應適於義句　張南軒無所為而¶
為之謂義葢出於此¶
彼獨非聖人而自是如此　應未有非之者也句　言¶
非武王周公之所為而自以為是¶
夫聖人乃萬世之標凖也　聖人二字從武王周公聖¶
<pb:KR3j0076_WYG_031-19a>¶
也生下¶
余故曰(至/)亘萬世而不顧者也　結特立獨行　聖人¶
萬世之標準彼非聖人是不顧萬世矣¶
子産不毁鄉校頌謗者使監　世得云監字乃閉口音¶
不知公何以同言用¶
釋言吾時在翰林三句　與後李公闗照　唐時翰林¶
學士不接賔客此一証¶
人莫不自知　以下轉¶
<pb:KR3j0076_WYG_031-19b>¶
夫敖雖㐫徳　從敖字又轉¶
若夫狂惑䘮心之人　又轉¶
愈也不狂不愚(至/)愈何懼而慎　獨抽此數語變化亦¶
明白易曉¶
又曰亂之初生(至/)則有時而信之矣　見其失不獨在¶
讒者而在三公自近之也¶
夫聰明則聴視不惑三句　上規之此進之¶
彼讒人者孰敢進而為讒哉(至/)亦莫之聴矣　將逺佞¶
<pb:KR3j0076_WYG_031-20a>¶
人穿入信讒中　孰敢為讒承公正雖進莫聴承聰明¶
敦大¶
前之謗我於宰相者四句　合穿¶
今二公合處而㑹(至/)吾乃今知免矣　言及必曰緣上¶
思字來　結法竒絶仰青雲覩白日却在重陰積霧中¶
張中丞傳後叙開門納廵三句　上一句是無疑下二¶
句是無忌¶
逺誠畏死(至/)而謂逺之賢而為之邪　只就能守上反¶
<pb:KR3j0076_WYG_031-20b>¶
復明其不畏死¶
當二公之初守也(至/)其誰之功也　此一段就翰所論¶
而暢其説　蔽遮江淮則租税得通可資以成中興之¶
業故以天下不亡為二臣之力則文無一虛語¶
當是時棄城而圖存者(至/)設滛辭而助之攻也　世得¶
云此數語暗渡下賀蘭史記列傳過接處多有此法¶
過泗州船上人猶指以相語　添毫法¶
籍時尚小粗問廵逺事不能細也　夾此句錯綜生動¶
<pb:KR3j0076_WYG_031-21a>¶
嵩從廵久亦不見廵常讀書也　添毫法¶
廵怒鬚髯輒張　再一寫生動¶
逺寛厚長者(至/)死時年四十九　世得云寛厚二句應¶
無所疑忌呼廵為兄應處其下故敘逺死即互見廵年¶
以收應與廵俱守死句¶
燕喜亭記　題固記其名文是當行家語得其翦裁之¶
法雖叅入議論仍不礙記事體矣¶
大原王宏中在連州　突起伏後半追敘¶
<pb:KR3j0076_WYG_031-21b>¶
斬茅而嘉樹列二句　地藏¶
出者突然成邱四句　天作¶
旣成愈請名之(至/)頌也　此段敘致特有古意非公無¶
此　世得云皆伏有宏中之德意按此評旣使前後闗¶
鍵分明又頌字乃美盛德之形容正總攝得此一段其¶
非衍文明矣(攷異疑頌/字是衍文)　燕喜二字非狀景物故并上¶
排臚復就命名上指敘¶
於是州民之老(至/)以遺其人乎　恐一徃議多於敘故¶
<pb:KR3j0076_WYG_031-22a>¶
夾此段虛景在中間¶
宏中自吏部郎(至/)飫聞而厭見也　前半自邱而亭層¶
折甚多追叙此段文勢方配¶
今其意乃若不足　然則是樂之也¶
智者樂水二句　兩樂字闗合喜字¶
智以謀之四句　終上頌字之意¶
吾知其去是而羽儀於天朝也不逺矣　收轉自吏部¶
貶秩¶
<pb:KR3j0076_WYG_031-22b>¶
遂刻石以記　以作記收一語不溢¶
徐泗濠三州節度掌書記&KR0550;石記　掌書記無封疆之¶
責三州之故非所宜書從使節之能文發意自不可移¶
别處澹寫必切要無陳言¶
元戎整齊三軍之士至莫宜居之　數千年中兼之者¶
幾人¶
茍其帥之不文　反影¶
厯十一年而掌書記者三人　此句見相得¶
<pb:KR3j0076_WYG_031-23a>¶
後之人茍未知南陽公之文章(至/)魚川泳而鳥雲飛也¶
　俱是空際生出公之教人自為不獨造語也　蔚乎¶
相章四語濃淡相叅更有情味¶
畫記騎而立者五人(至/)而莫有同者焉　此段人　騎¶
而立是形狀五人是數¶
馬大者九匹(至/)皆曲極其妙　此段物　晁无咎蓮社¶
圖記本此意為之¶
藍田縣丞&KR0550;壁記　極意摹冩見其流失非一日旣為¶
<pb:KR3j0076_WYG_031-23b>¶
斯立發其憤懣亦望為政者聞之使無失其官守也¶
鉗以左手三句　細瑣如畵¶
丞濡筆占位　更細　濡從苑本改¶
諺數慢必曰丞　又著此語伏後故字¶
丞之設豈端使然哉　應於一邑無不當問即反呼故¶
字¶
一躡故跡　書名之意寄喟於躡故迹故一篇皆從此¶
感慨非恐其名氏之將湮也¶
<pb:KR3j0076_WYG_031-24a>¶
悉書前任人名氏　皆不得施用者也¶
余方有公事子姑去　以不問一事反結跌宕　殊有¶
簡兮詩人之意¶
新修滕王閣記　切新修切王公切袁州刺史作記¶
愈少時(至/)願莫之遂　凌空而起便是新修發端又不¶
著迹　走筆書大意自是超妙絶倫其胸次要無㸃塵¶
也¶
而滕王閣獨為第一　直入¶
<pb:KR3j0076_WYG_031-24b>¶
及得三王所為序賦記等　併闗㑹宏中𦂳甚¶
春生秋殺陽開陰閉　魁宏　八字非此老無此心胸¶
令修於庭戸數日之間二句　兼之以頌却於不得造¶
觀中㸃出都化雲烟了無痕迹¶
吾雖欲出意見三句　斷續穿漏¶
前公為從事此邦(至/)實書在壁　照應文辭句以前一¶
層儭新修　前後以此為闗鎻中間又一提醒¶
於是棟楹樑桷板檻之腐黑撓折者六句　新修記¶
<pb:KR3j0076_WYG_031-25a>¶
無侈無廢二句極造語之妙¶
其江山之好(至/)尚能為公賦之　照應臨觀之美句以¶
後一層儭作記　老少二字首尾闗鍵　搖曵不盡¶
進士䇿問十三首第七首以至於吳蜀魏　吳先蜀魏¶
豈以其獨後亡歟¶
爭臣論　將進陽子以聖賢之用心而非徒詆訐為名¶
髙以故其言藹如也¶
居於晉之鄙　注城徙居陜州夏縣按實錄不載徙居¶
<pb:KR3j0076_WYG_031-25b>¶
事栁子遺愛碣家於北平隠於條山乃滄州一土阜非¶
晉鄙也¶
夫不以所居之時不一而所蹈之徳不同也　發明不¶
可恒貞破上如在野孟子所謂禹稷顔回同道¶
若蠱之上九(至/)而尤不終無也　并將對靣一層説透¶
道理八靣員足亦無可躱閃矣　志不可則是蠱尤不¶
終無是蹇¶
忽焉不加喜戚於其心　與後畏天閔人相反¶
<pb:KR3j0076_WYG_031-26a>¶
問其官至固如是乎哉　學管仲得君如彼文法¶
且吾聞之有官守者不得其職則去　一轉¶
陽子將為祿仕乎　是或一道也　又轉出去與辭兩¶
層却從上段中問其官祿二句生下¶
亦不敢曠其職　不敢二字就一節上明其用心¶
夫陽子之用心亦若此者　從上不加喜戚于其心來¶
滋所謂惑者矣　非特曠官而且越分非特無功而且¶
有罪¶
<pb:KR3j0076_WYG_031-26b>¶
夫陽子本以布衣(至/)熙鴻號于無窮也　此段發揮争¶
臣二字更快　又洗發對靣使人知一層義理此無曠¶
官之刺居位而使人隨時得以薰其徳者亦從上恒貞¶
則凶來¶
且陽子之心將使君人者惡聞其過乎是啟之也　又¶
破其招君過為名一層深推其用心之謬以見其未為¶
無尤也¶
何子過之深也　言不當刻論其用心¶
<pb:KR3j0076_WYG_031-27a>¶
自古聖人賢士皆非有求于聞用也　以上既與明辨¶
其職守以下又極論其不得為有道之士¶
閔其時之不平(至/)誠畏天命而悲人窮也　此則聖賢¶
之用心所謂有道之實而望陽子以改而從之者也¶
閔字暗顧用心¶
聖賢者時人之耳目也四句　似荀楊語　此即原人¶
大意¶
且陽子之不賢　三段三且字皆進一歩¶
<pb:KR3j0076_WYG_031-27b>¶
惡得自暇逸乎哉　終前髙不事之心¶
好盡言以招人過　招人過與招君過暗對¶
君子居其位則思死其官　此句雙闗陽子¶
我將以明道也二句　作者本趣如此所以異于小丈¶
夫也¶
傳曰惟善人能受盡言(至/)末　應第四問就作掉尾應¶
轉起處極有神力　仍不絶其為善人方是責善非訐¶
直也¶
<pb:KR3j0076_WYG_031-28a>¶
禘祫議　世得云此文或疑不言禘祫之後獻懿二主¶
應藏何處不知上文第一條議者已見獻懿之主藏于¶
夾室矣今所當定者應祭不應祭非疑藏主之所也旣¶
曰禘祫之時宜正獻祖東向之位則不禘祫時藏主仍¶
在夾室而不當毁瘞及别立廟可見矣¶
自魏晉以降始有毁瘞之議　毁瘞之議乃自漢始¶
比于伸孫之尊廢祖之祭不亦順乎　注韓公本意云¶
云按韓公未甞議以獻祖為始祖而景皇帝不當居東¶
<pb:KR3j0076_WYG_031-28b>¶
向之位四時之享皆壓于獻祖又安得云所屈之祭至¶
少所伸之祭至多乎考異曲為此説以為牽合熙寜廟¶
議之地爾　注又云則唯懿祖不與按獻祖亦不與也¶
　注又云室自為尊不相降厭按如此則所伸者不獨¶
景皇帝而已¶
省試顔子不貳過論不貳者葢能止之于始萌四句¶
安溪云此論邵子以為過許然觀易繫所引則恐韓論¶
誠不為過¶
<pb:KR3j0076_WYG_031-29a>¶
擇乎中庸得一善則拳拳服膺而不失之矣　正應擇¶
善而固執¶
顔氏之子其殆庶幾乎言猶未至也　正應不貳之于¶
言行¶
于是居陋巷以致其誠(至/)竟莫之致　陋巷六句是立¶
志高堅二句是致知任重道逺是力行¶
太學生何蕃傳　不從朱泚乃其行義之尤大者留在¶
最後自見輕重今人必入手獨舉此立論則反似節取¶
<pb:KR3j0076_WYG_031-29b>¶
一事而惜其不遇處反味短矣¶
以之升於禮部　謂舉進士也¶
蕃正色叱之二句　是誠可書矣¶
兹非其勇歟　仁勇從問答中分見敘致不直　其仁¶
則所施有限勇其大節故特表之惜乎以下又歎其仁¶
之可僅于或之云也¶
　¶
　義門讀書記卷三十一¶
