# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.976885
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷四十七
<pb:KR3j0076_WYG_047-1a>¶
欽定四庫全書¶
　義門讀書記卷四十七¶
　　　　　　　　　　翰林院侍讀學士何焯撰¶
　　文選(詩/)¶
顔延年北使洛　擬士衡赴洛詩　與下還至梁城首¶
在顔集中亦為清㧞¶
還至梁城作　儗赴洛道中作¶
始安郡還都與張湘州登巴陵城樓作　清壯¶
<pb:KR3j0076_WYG_047-1b>¶
鮑明逺還都道中作　字字清新句句竒¶
登艫眺淮甸　一頓妙¶
謝元暉之宣城出新林浦向版橋　次聨固自警絕然¶
其得勢全在首聨出字向字無不貫注¶
既懽懐禄情二句　上句是之郡下句是出江¶
雖無元豹姿二句　之郡收　以亷節自厲使事無迹¶
休沐重還道中　還卭歌賦似二句按還卭義取家徒¶
四壁言遊宧以來有相如之四壁無袁紹之兼輌所以¶
<pb:KR3j0076_WYG_047-2a>¶
思歸耳重闈之戀非其誠也¶
晚登三山還望京邑　首聨可作用事之法次聨三山¶
在金陵西故向晚而西頽之日轉明也¶
喧鳥覆春洲二句　喧鳥雜英以比當日得路之人去¶
國已可悲况滯滛而佳期不可必乎¶
邱希範旦發漁浦潭　歩趨康樂而未届精微所工特¶
模範間矣　體物工矣興象不逮　沓障下挿出村童¶
埜老一聨與櫂歌鳴鞞縈拂則結處坐嘯卧治氣脉皆¶
<pb:KR3j0076_WYG_047-2b>¶
貫穿生動然後模山範水亦紆餘不直矣　邱方出守¶
永嘉未容先事遊覽也崖傾嶼難傍五字不惟叙致窈¶
折亦可隨勢脱卸出後四句書家所謂意在筆先也¶
沈休文新安江水至清淺深見底貽京邑㳺好　休文¶
素被文惠太子親遇鬰林隆昌元年由吏部郎出為東¶
陽太守此詩蓋不能無望於中矣¶
清濟涸無津　續漢書郡國志温蘓子所都濟水出王¶
莽時乆旱枯絕非用呉越春秋事¶
<pb:KR3j0076_WYG_047-3a>¶
紛吾隔&KR0349;滓　隔&KR0349;滓自言此生辱在泥塗也注非¶
寧假濯衣中　假當從文苑英華作可為是乃與隔字¶
相應無斥京師為&KR0349;滓之理也¶
王仲宣從軍詩　按詩所言亦不止二十年事當是二¶
十一年從征呉時作也¶
徒行兼乘還二句　如此何異作賊何如昌黎士飽而¶
歌馬騰于槽八字為有雅頌風格也　詩取紀實亦不¶
為病¶
<pb:KR3j0076_WYG_047-3b>¶
孰覽夫子詩二句　建安二十一年操進爵為王殺中¶
尉崔琰斥尚書僕射毛玠當時必有髙蹈以避禍者故¶
粲之言云¶
凉風首我君順時發桓桓東南征　魏志建安二十一¶
年冬十月治兵遂征孫權¶
朝發首　許歴為完士　史記軍士許歴請以軍事諌¶
完當作軍傳寫之誤也善以為全具張銑又觧為凡士¶
六臣之庸妄如此　司馬貞史記索隱載江&KR0201;觧完士¶
<pb:KR3j0076_WYG_047-4a>¶
之語云漢令稱完而不髠曰耐是完士未免從軍亦復¶
過於迂曲然相仍作完固已乆矣¶
悠悠首　上半篇皆反與譙郡激射¶
顔延年宋郊祀歌　不採録漢郊祀房中諸篇者與此¶
書文體不相入　雅與題稱麗不病蕪揚班儔也康樂¶
亦復不能兼¶
古辭飲馬長城窟行　兩地難㑹面兩情終如一輾轉¶
生出結句長字¶
<pb:KR3j0076_WYG_047-4b>¶
緜緜思逺道　伏長字¶
枯桑知天風二句　桑常經風雖枯猶知之水常經寒¶
到海猶知之若新少年不通人情各自媚恱於君子誰¶
為我言離思之苦乎¶
客從逺方來　應前逺字¶
上有加餐食下有長相憶　亦先尊者而後及已私¶
長相憶應前思字¶
長歌行　何等筆力¶
<pb:KR3j0076_WYG_047-5a>¶
魏武帝短歌行　猶是漢音　宋書明明如月一解在¶
呦呦鹿鳴之上斯為文從字順　觀後半則發端乃傳¶
所謂古之王者知壽命之不長故並建聖哲葢此詩之¶
旨也¶
何以觧憂　反言之也¶
唯有杜康　説文帚字下注云古者少康作箕帚秫酒¶
少康杜康也葬長垣¶
苦寒行　此篇征髙幹時作¶
<pb:KR3j0076_WYG_047-5b>¶
魏文帝善哉行　丕他日詩云壽命非&KR1324;松誰能得神¶
仙遨遊快心志保已終百年其言如此其偷也復有子¶
孫黎民之逺圖哉　詩以言志文帝之志固已荒矣風¶
俗衰敝不待何晏王弼之徒出也¶
髙山有崖二句　崖與枝以比氣類之同注非¶
燕歌行　秋風之變七言之祖　魏世已作燕歌行十¶
六國之機兆動矣極於梁元帝而文武之道盡于江陵¶
之敗¶
<pb:KR3j0076_WYG_047-6a>¶
曹子建樂府詩　四篇不無托寄一一牽附反失之矣¶
箜篌引　此篇亦長歌短歌之義¶
置酒髙殿上　髙殿猶髙堂¶
美女篇采桑岐路間　豳風之采桑者女公子也故以¶
自比¶
珊瑚間木難　上云明珠交玉體則珊瑚當從廣雅木¶
難廣箋其色黄出東夷¶
行徒用息駕二句　用羅敷詩中語¶
<pb:KR3j0076_WYG_047-6b>¶
借問女安居二句　不惟其才身又托在親藩非若幽¶
陋難於上逹豈宜反見遺也詩静女俟我于城隅傳云¶
以言髙不可踰¶
盛年處房室二句　植求自試而不得故其言云¶
白馬篇　此即所謂閑居非吾志甘心赴國憂者也¶
仰手接飛猱二句　倒裝句身俯則馬馳故迎于前也¶
名都篇　結處四句言不能垂功名于竹帛而徒逰戲¶
以須老為可歎也¶
<pb:KR3j0076_WYG_047-7a>¶
石季倫王明君辭　逼似陳王　此詩可以諷失節之¶
士¶
序匈奴盛請婚於漢　時陳湯斬郅支傳首呼韓邪單¶
于復入朝非薦女和親也强盛請婚殊乖本事後世作¶
者多謬宜也¶
昔為匣中玉二句　世之不安為匣中玉而甘心為糞¶
上英者多矣如昭君自向掖庭令請行其鑒也¶
君子行　語甚貭直却近于風雅　前三聨君子之事¶
<pb:KR3j0076_WYG_047-7b>¶
後三連則聖賢之歸前則自律之嚴後則與人之周也¶
𤓰田不納履　邱光庭兼明書云諸經傳無納履之語¶
按曲禮曰俯而納屨正義曰俯低頭也納猶着也低頭¶
着屨則似取𤓰故為人所疑也履無𢃄着時不必低頭¶
故知履當為屨傳寫誤也¶
陸士衡樂府　數詩沉着痛快可以直追曹王顔延年¶
專寫仿其典麗則偶人而已¶
猛虎行　起手反古詞之意宋人翻案實祖述於此¶
<pb:KR3j0076_WYG_047-8a>¶
自日歸功末建以下所謂多苦心也末云俯仰愧古今¶
惟恐有愧於俯仰所以一食息而不敢茍也¶
君子行　較之古詞猶為深切　去疾苦不逺二句此¶
即發眀古詞不處嫌疑間之意乃下所謂近情苦自信¶
也福鍾有兆以下言天命之不可知禍來誠無所避人¶
事可以自主猶可無愧于心傾冠之難掩于朗鏡皆自¶
取之是以君子常防未然豫逺疑似於兆端未著之時¶
卒能自求多福順乎夷簡之天道也注家未暢作者本¶
<pb:KR3j0076_WYG_047-8b>¶
意¶
從軍行胡馬如雲屯　應北戍¶
越旗亦星羅　應南陟¶
豫章行逺節嬰物淺　逺節謂向時¶
飲馬長城窟行　後惟老杜前後出塞可以追配之¶
末德争先鳴　在傳師克在和故以争功為末德也¶
門有車馬客行　悲凉古直¶
君子有所思行　此君子以戒有位者也　以此與鮑¶
<pb:KR3j0076_WYG_047-9a>¶
明逺相較則遺山詆士衡為布榖真不知量也¶
齊謳行南界聊攝城　南字必為西字之誤而李善必¶
為曲説以觧之何哉¶
長存非所營　師尚父桓公之業所當及時自勉長存¶
非所營也¶
悲哉行　縁情綺麗斯為不負　此入洛之後為北士¶
所輕而賦¶
長秀被髙岑　秀樂府作莠亦澗松山苖之意¶
<pb:KR3j0076_WYG_047-9b>¶
傷哉遊客士　遊客樂府作客遊然似與發端遊客二¶
字相應也按宋本亦作遊客¶
呉趨行　曰昌門曰呉邑所歌專在一縣不為呉郡作¶
也¶
泠泠祥風過　祥當作鮮江淹雜儗許徵君自序詩注¶
中引此句作鮮風樂府及呉郡志皆作鮮如詩度其鮮¶
原之鮮詁為善風亦與泠泠相貫慶雲恰對¶
王迹隤陽九　以下言昔惟為侯國今乃出天子也¶
<pb:KR3j0076_WYG_047-10a>¶
矯手頓世羅　世羅猶言世變也吕向注以為舉手下¶
羅天下英賢而用之亦非也¶
禮讓何濟濟二句　收泰伯季札密緻¶
短歌行　華不再陽　華日華也¶
豈曰無感六句　忘憂所以合歡無荒所以知莭¶
日出東南隅行或曰羅敷艶歌　注引崔豹古今注羅¶
敷為千乘王仁妻採桑于陌上趙王見而悅之欲奪焉¶
羅敷作陌上歌以自明按詩中不見自明之意玉䑓只¶
<pb:KR3j0076_WYG_047-10b>¶
題為艶歌行¶
照此髙䑓端　髙䑓指在上之人此刺晋人無政滛荒¶
遊蕩王公以下皆不能正其家當以令升之論同觀與¶
羅敷本觧殊㫖¶
塘上行　注古詞或云甄皇后造或云魏文帝或曰武¶
帝按以本詞為甄皇后造者近之¶
謝靈運㑹吟行　㑹謂㑹稽也吟猶咏也　儗呉趨行¶
樂府詩宜讓明逺謝公不嫻斯體他章亦無可觀　曩¶
<pb:KR3j0076_WYG_047-11a>¶
疑呉趨行既述泰伯仲雍之化復述大帝剏業四姓夾¶
輔所謂樂操土風也靈運此詩既序大禹及句踐舊蹟¶
當舉永嘉南渡名臣將相出於㑹稽以徴邦彦之盛且¶
文靖常居㑹稽而獻武又為内史乃皆畧之未免舉典¶
而㤀其祖後細玩詩中亦故有微㫖首叙禹功及勾踐¶
伯業不敢㤀其在上者也自范蠡以下皆客遊之杞梓¶
則所以増土風之重固隱然在南渡諸賢矣不明言近¶
事恐一羣白項烏張其喙耳徃時於斯藝實粗致滋妄¶
<pb:KR3j0076_WYG_047-11b>¶
議¶
㑹吟自有初二句　㑹稽以大禹得名¶
兩京愧佳麗八句　㑹稽之初安得有此¶
梁鴻去桑梓　事止於明帝時則呉㑹未分之始也¶
鮑明逺樂府　詩至明逺已發露無餘李杜元白皆從¶
此出也　鍾記室謂其含景陽之俶詭兼茂先之靡嫚¶
知之最深然亦具太冲之瑰竒　太白退之學鮑處多¶
他家則求味兼採耳鮑不及謝行路難諸篇却是七言¶
<pb:KR3j0076_WYG_047-12a>¶
之祖與此書之體不合故未甄收¶
東武吟密塗亘萬里二句　語極竒然烏有是理¶
將軍既下世八句　波瀾甚濶已為老杜啓行¶
腰鎌刈葵藿二句　晦翁謂此二語分明説得個倔强¶
不肯甘心之意¶
棄席思君幄四句　言欲如晋主之不捐棄席田子之¶
不棄疲馬也文義本明注者自擾¶
結客少年塲行　結語作悔艾之詞於詩教合矣¶
<pb:KR3j0076_WYG_047-12b>¶
東門行　直追十九首又近景陽　鮑詩中過事夸餙¶
竒之又竒顧少餘味此篇佳處乃在真朴也¶
一息不相知二句　驚心動魄¶
苦熱行　可敵景陽苦雨¶
白頭吟世議逐衰興　恒言興衰倒作衰興韓詩用字¶
多如此¶
放歌行　八篇之中此作無愧風雅矣¶
小人自齷齪二句　即下所謂遲廻也¶
<pb:KR3j0076_WYG_047-13a>¶
夷世不可逄二句　曠士所懐則如此也¶
今君有何疾二句　結得婉有味外味¶
升天行　似景純¶
觧玉飲椒庭　觧玉謂服玉屑¶
繆熙伯挽歌詩　注譙周法訓曰挽歌者髙帝召田横¶
至尸鄉自殺從者不敢哭而不勝哀故為此歌按五百¶
人不難自殺乃至不敢哭耶周奈何以小人之腹量君¶
子　風俗通義言漢末時京師賔婚嘉㑹皆作魁&KR2721;酒¶
<pb:KR3j0076_WYG_047-13b>¶
酣之後續以挽歌又後漢書周舉傳陽嘉六年三月上¶
己日大將軍梁啇大㑹賔客讌於洛水酣飲極歡及酒¶
䦨唱罷繼以䪥露之歌坐中聞者皆為掩涕蓋漢末尤¶
尚之故魏武父子皆有此作論其出㧞莫過陳思王首¶
録熙伯拘限本詞也謂挽歌始于田橫賓客恐亦不然¶
纂文云䪥露今之挽歌也宋玉對問已有陽阿薤露矣¶
推而上之左傳哀十一年公孫夏命其徒歌虞殯杜注¶
云送葬歌曲莊子亦有紼挽之文司馬紹統注紼引柩¶
<pb:KR3j0076_WYG_047-14a>¶
索也挽哀歌也　詞極峭促　亦淡以悲¶
陸士衡挽歌詩卜擇首　按虞殯本謂啟殯將虞之歌¶
此為得其本意也¶
殺子非所能　此用芊尹申亥事¶
雜歌　荆軻漢髙祖二歌不可以詩格論¶
劉越石扶風歌　此詩疑為叚氏所幽而作¶
陸韓卿中山王孺子妾歌　擬怨歌行　陸士衡之樂¶
府雖本前人之意實能自回風氣所以可尚韓卿生永¶
<pb:KR3j0076_WYG_047-14b>¶
明天監之時而規撫前人畧不能自出新意豈非所謂¶
失肉餘皮者乎¶
古詩十九首行行首胡馬依北風　比興　下所謂顧¶
返也¶
浮雲蔽白日　風刺¶
努力加餐飯　忠厚¶
青青河畔草首　草興蕩子栁興美人¶
昔為倡家女二句　昔為倡家女閉之總章晚嫁復遇¶
<pb:KR3j0076_WYG_047-15a>¶
蕩子則是終身不諧也¶
西北有髙樓首誰能為此曲二句　水經注引琹操云¶
殖死妻援琹作歌曰樂莫樂兮新相知悲莫悲兮生離¶
别¶
明月皎夜光首　此其太初以前之詩乎下孟冬寒氣¶
至則為夏令故詩非一時一人之詞也¶
秋蟬鳴樹間　自比如秋蟬之悲吟也¶
冉冉孤生竹首　孤竹是興女蘿是比劉彦和云古詩¶
<pb:KR3j0076_WYG_047-15b>¶
佳麗或稱枚叔其孤竹一篇則傅毅之詞¶
迢迢牽牛星首脉脉不得語　脉當從見從目亦可通¶
從月則乖其義廣韻嗼字下箋列此作嗼嗼不得語¶
廻車首榮名以為寳　榮名以名之不朽為榮也諺曰¶
人貎榮名¶
驅車首萬嵗更相送六句　深言之即退之謝自然詩¶
不越此矣彼儒者之文詩人忌語切耳¶
去者日以疎首　此亦當時紼謳也¶
<pb:KR3j0076_WYG_047-16a>¶
生年不滿百首　唐李石為文宗説此詩云人生不滿¶
百常懐千嵗憂㑹不逢也晝短苦夜長闇時多也何不¶
秉燭遊勸之照也臣願捐軀命濟國家惟陛下鑑照不¶
惑則安人强國其庶乎¶
孟冬寒氣至首　月令季秋命有司曰寒氣總至其皆¶
入室康成曰總猶猥卒也此篇則夏時之孟冬矣¶
李少卿與蘇武詩　子瞻辨蘇李之詩皆為後人儗作¶
然固非曹劉下之人所辨也¶
<pb:KR3j0076_WYG_047-16b>¶
良時首長當從此别四句　已自知當别而惜良時之¶
不再忽復忘已身之莫可偕徃也¶
嘉㑹首　幽咽怨亂¶
臨河濯長纓　羡其揚名匈奴功顯漢室也¶
獨有盈觴酒　容齋隨筆云盈字惠帝諱漢法觸諱者¶
有罪不應陵敢用之東坡云後人所儗為可信也¶
㩦手首遊子暮何之　遊子陵自謂也暮字與第一首¶
中欲因晨風發晨字相呼應何之者言我欲乘風送子¶
<pb:KR3j0076_WYG_047-17a>¶
然君臣之義已乖將安歸乎徘徊終日遂别隔生死¶
行人難乆留　行人謂武也¶
安知非日月二句　此設為子卿慰之之語¶
努力崇明徳二句　自悲無可奈何而祝故人益崇明¶
德也¶
蘇子卿古詩　子卿歸以始元六年庚子少卿死以元¶
平元年丁未又十五年神爵二年辛酉子卿年八十餘¶
病卒注甚疎¶
<pb:KR3j0076_WYG_047-17b>¶
骨肉首昔為鴛與央　指同仕漢庭時¶
今為參與辰　左傳髙辛氏有二子伯曰閼伯季曰實¶
沉居於曠林日尋干戈后帝不臧遷閼伯於啇邱主辰¶
遷實沉於大夏主參杜預注后帝堯也辰大火也¶
邈若胡與秦　指同在匈奴時　注胡秦之義猶胡越¶
也按史記大宛列傳宛城中新得秦人知穿井當時塞¶
外謂中國人為秦人猶魏以後謂之漢人也胡與秦中¶
外之辨非胡越比¶
<pb:KR3j0076_WYG_047-18a>¶
我有一樽酒四句　胡秦既判知復何言然子雖為逺¶
人而故者無失其故惟有樽酒之贈用觧其憂以叙昔¶
年同仕漢庭之舊意也　言我與子昔為朋友今各事¶
敵國矣惟以離别之故盡暫時之欵洽耳¶
黃鵠首何况雙飛龍　退之雲龍之喻本此¶
念子不忘歸　反應請為遊子吟¶
願為雙黃鵠二句　言本願固爾其如子自不可歸哉¶
結髪首　上篇言念子不能歸此復動以吾君之舊恩¶
<pb:KR3j0076_WYG_047-18b>¶
而冀其復來歸也¶
參辰皆已没　言將旦也晨起踐嚴霜則即路矣自有¶
次第¶
行役在戰塲　謂少卿也¶
生當復來歸　家雖被戮天不可讎没身異域所謂一¶
慚之不忍而終身慚矣故既云念子不忘歸仍招其復¶
來歸也¶
燭燭首征夫懐逺路二句　征夫憚逺遊子戀歸則不¶
<pb:KR3j0076_WYG_047-19a>¶
顧蒙犯霜露也¶
寒冬十二月　漢書本傳武以始元六年春至京師則¶
與少卿話别在五年之冬也¶
俯觀江漢流二句　江漢浮雲一去不復返一分不復¶
合以比離别不得以地非塞外為疑¶
隨時愛景光　少卿詩曰皓首子卿報以隨時亦不欲¶
其没身異域示之以不可長也¶
張平子四愁詩　四愁之作所謂我瞻四方蹙蹙靡所¶
<pb:KR3j0076_WYG_047-19b>¶
騁者也自東而南又自西而北言終嵗愁望以四方比¶
四時也¶
一思首欲徃從之梁父難　注梁父喻小人按梁父似¶
不得喻小人若以泰山比王朝梁父比河間亦得但難¶
例之下三篇耳¶
二思首我所思兮在桂林二句　注舜死蒼梧葬九疑¶
故思明君按惟美人謂君耳若泰山桂林指眀君則漢¶
陽雁門將何以解之¶
<pb:KR3j0076_WYG_047-20a>¶
王仲宣雜詩風飈揚塵起二句　謂値衰亂而獻帝播¶
遷也¶
劉公幹雜詩　人不當如晋人之虛薄然覊鞅官人讀¶
此詩如六月北窗下凉風至也¶
釋此出西城六句　所謂公幹有逸氣於此見之¶
魏文帝雜詩　注集云枹中作下篇云於黎陽作按子¶
桓不從西征集云枹中作者亦後人妄加也¶
漫漫首　俯視一聨清新萬古¶
<pb:KR3j0076_WYG_047-20b>¶
西北首　此篇恐子建奪嫡而自言欲為泰伯而不能¶
也¶
南行至呉㑹　注當時實至廣陵按既云至黎陽作則¶
非自謂征呉而至廣陵也　呉㑹陸務觀以為呉郡與¶
㑹稽也按秦置㑹稽郡治呉故謂之呉㑹呉書朱桓傳¶
除餘姚長遷盪冦校尉使部伍呉㑹二郡此呉㑹為呉¶
與㑹稽之明徴¶
曹子建雜詩髙䑓首朝日照北林　注朝日喻君此言¶
<pb:KR3j0076_WYG_047-21a>¶
是也其他太繁雜反入於晦　孤雁南飛以下言欲附¶
書以逹意耳¶
南國有佳人　本詩漢有㳺女故曰南國¶
嵇叔夜雜詩與爾剖符　剖符乃同樂之意不謂仕也¶
傳元雜詩　亦只隨人作計然自清麗¶
張茂先情詩　二詩疑為荀馮所搆而作¶
曹顔逺感舊詩　淺薄無餘味　殷領軍誦之而泣下¶
蓋各有所感耳¶
<pb:KR3j0076_WYG_047-21b>¶
亷藺門易軌　注引史記曰藺相如出望見亷頗相如¶
引車避匿云云按因亷公客去之事并藺牽連及之不¶
用相避事也¶
素絲與路岐　素絲應前奪移路岐應前易軌¶
棗道彦雜詩　儗仲宣從軍¶
張季鷹雜詩嘉卉亮有觀二句　胸懐本趣¶
張景陽雜詩　胸次之髙言語之妙景陽與元亮之在¶
兩晋葢猶長庚啟明之麗天矣　詩家錬字琢句始於¶
<pb:KR3j0076_WYG_047-22a>¶
景陽而極於鮑明逺　於建安能者而外復變創斯體¶
鍾記室品目之云風流調逹實曠代之髙手詞彩葱蒨¶
音韻鏗鏘使人味之亹亹不倦不為妄歎也¶
大火首　骨氣挺㧞不徒工於造語¶
忽如鳥過目　身輕一鳥過蓋本諸此¶
朝霞首叢林森如束　鍾記室所謂巧搆形似之言¶
昔我首巴人皆下節　下節似撃節之意¶
朝登魯陽闗首　文中子曰與其居險而運竒不如宅¶
<pb:KR3j0076_WYG_047-22b>¶
平而無為亦景陽此詩之趣也¶
陶淵明雜詩結廬首悠然望南山　望一作見就一句¶
而言望字誠不若見字為近自然然山氣飛鳥皆望中¶
所有非復偶然見此也悠然二字從上心逺來東坡之¶
論不必附㑹¶
謝惠連七月七日夜詠牛女　不為髙格後半尤穢褻¶
擣衣詩　簪玉鳴金無乃不類　結語托意髙妙¶
謝靈運南樓中望所遲客孟夏非長夜二句　此本楚¶
<pb:KR3j0076_WYG_047-23a>¶
詞之意而反用之蓋楚詞所謂晦明若嵗者乃言秋夜¶
之長望夏夜之短而不得也¶
齋中讀書懐抱觀古今二句　起下達字¶
石門新營所住四靣髙山廻溪石瀨修竹茂林詩　所¶
引楚詞參觀王逸注乃知此詩托意之逺¶
庶特乗日用　特當作持用當作車以日為車而遊六¶
合之外則屈子之逺遊也¶
謝元暉始作尚書省　與下直中書省一首皆祖述顔¶
<pb:KR3j0076_WYG_047-23b>¶
光禄¶
防口猶寛政二句　言昭業凶暴防口尚為寛政朝士¶
懼禍者餐荼亦如薺也善注全乖文義劉良注得之¶
黄旗映朱邸　明帝為揚州刺史輔政¶
直中書省　結語亦學公幹¶
風動萬年枝二句　承上彤庭　萬年枝即詩山有杻¶
疏中所謂萬年樹蓋檍也¶
玲瓏結綺錢二句　承上紫殿¶
<pb:KR3j0076_WYG_047-24a>¶
紅藥當階翻　從宏敞生來¶
蒼苔依砌上　從隂陰生来¶
春物方駘蕩　三輔黄圖駘蕩宫言春時景物駘蕩滿¶
宫中也¶
觀朝雨　元暉之言如此而卒不免自蹈暴腮之禍者¶
蓋清雨曉凉萬慮俱息能戰勝俄頃之間而不覺旋惑¶
於富貴之途也行之維艱亦可悲夫¶
戢翼希驤首四句　是戰　即所謂貧賤常思富貴富¶
<pb:KR3j0076_WYG_047-24b>¶
貴必履危機者也¶
郡内登望　晦翁賞寒城一以眺十字以為有力¶
借問下車日二句　逼出登望　言匪直數月而已經¶
嵗故下云心已極魂屢遷也¶
山積陵陽阻四句　是郡内¶
結髪倦為旅　為旅二字起末句避世之意王弼云仲¶
尼旅人則國可知矣¶
和伏武昌登孫權故城　孫權嘗都武昌復徙建業¶
<pb:KR3j0076_WYG_047-25a>¶
無句不妙然比之前人意味力量自殊此退之所以并¶
掃齊梁也　鮑明逺太麗謝元暉太工皆求勝前人而¶
反不及¶
鵲起登呉山　呉山顔氏家訓作呉䑓為姑蘇也¶
鳯翔陵楚甸　𦂳入武昌¶
文物共葳蕤二句　葳蕤葱蒨與下故林一聨借映¶
從賞乖纓弁　亦切楚事¶
良書限聞見　注良書謂伏詩按下芳音乃謂伏詩注¶
<pb:KR3j0076_WYG_047-25b>¶
非¶
和王著作八公山詩　向疑何以不用苻堅八公山草¶
木皆疑晋兵事豈王詩已及之耶王詩今不傳細玩詩¶
中已用宗袞此事何必瑣屑又晋書中以為禱於蔣侯¶
而然固宜在所棄也¶
西距孟諸陸　注孟諸澤在八公山東按睢陽乃今歸¶
德八公山在今壽州則孟諸在西也¶
長蛇固能翦二句　注長蛇喻融奔鯨喻堅非也蛇鯨¶
<pb:KR3j0076_WYG_047-26a>¶
總謂苻堅耳¶
和徐都曹日華川上動二句　川上承上蒼江草際承¶
上青郊　二句妙是昧旦即目¶
和王主簿怨情掖庭聘絕國四句　是怨¶
花叢亂數蝶四句　是情¶
生平一顧重二句　如此說怨情方見身分力量¶
沈休文應王中丞思逺詠月　小庾以降必無此力量¶
　一詩中戶隙樓園軒門房七事可抵小賦　三四一¶
<pb:KR3j0076_WYG_047-26b>¶
大一小五六一憂一樂七八一髙一下　髙樓一聨自¶
小庾至玉溪皆奉為使事之法¶
夜静滅氛埃　頂華字¶
方暉竟戶入二句　頂滅氛埃　說文閒字下云隙也¶
從門從月注當引此¶
髙樓切思婦二句　以思婦自比以上才比思逺　劉¶
彦和曰言對為易事對為難反對為優正對為劣思婦¶
上才一憂一樂理殊趣合者也¶
<pb:KR3j0076_WYG_047-27a>¶
網軒映珠綴二句　又從細處寫¶
清光信悠哉　收足華字悠哉二字括盡達曙事¶
沈休文冬節後至丞相第詣世子車中作　結有萬鈞¶
力¶
詠湖中鴈詩　園葵湖鴈詠物之祖¶
三月三日率爾成篇東出千金堰　頂洛陽¶
西臨雁鶩陂　頂長安¶
清晨戲伊水　頂洛陽¶
<pb:KR3j0076_WYG_047-27b>¶
薄暮宿蘭池　頂長安¶
寕憶春蠶起四句　諷刺¶
陸士衡擬古詩十二首　擬古十二首逺不如樂府十¶
七首¶
擬今日良宴㑹首曷為恒憂苦守此貧與賤　華亭鶴¶
唳復可得聞乎¶
張孟陽擬四愁詩　集是四首昭明欲備擬詩各體遂¶
録其一亦編集文章變例也¶
<pb:KR3j0076_WYG_047-28a>¶
陶淵明擬古詩豈無一時好不乆當如何　傅謝惜不¶
早聞斯言¶
謝靈運擬魏太子鄴中集詩　當是與廬陵周旋時所¶
作　惟陳徐二詩為可觀　首篇真副君語矣不在貎¶
似也　儗古變體¶
序建安末　末當為中按徐陳應劉一時俱逝二十二¶
年事也¶
魏太子首　栢梁發唱云日月星辰和四時起手從此¶
<pb:KR3j0076_WYG_047-28b>¶
出也　起二句有蓋世之氣結句緼藉有餘味¶
王粲首　此篇自比¶
公子特先賞　注公子謂曹植非也公子明兩皆謂子¶
桓¶
既作長夜飲二句　言終於此而已矣自傷止以文義¶
見賞不參權要如仲宣在建安中也¶
徐幹首棲集建薄質　李周翰注中有延及之語則建¶
者逮字傳寫之誤也¶
<pb:KR3j0076_WYG_047-29a>¶
永夜繋白日　以注觀之繋字當作繼如五臣本此又¶
以音同傳寫誤耳¶
劉楨首貧居晏里閈六句　言適當本州不能逺引¶
既覽古今事二句　注解達言相説而進達也按非此¶
意也言古今逢亂失所何事不有縁此互相觧譬雖乖¶
平生之素亦安之也¶
應瑒首調笑輒酬答二句　皆飄蕩不見禮不勝後生¶
末契之感也¶
<pb:KR3j0076_WYG_047-29b>¶
平原侯植首中山不知醉　中山用漢書中山王勝事¶
願以黄髪期　植贈白馬王彪詩王其愛玉體俱享黄¶
髪期¶
養生念將老　注引左傳隱公曰使營莬裘吾將老焉¶
按序所謂憂生之嗟通指後事言之然如本注亦得¶
袁陽源傚曹子建樂府白馬篇　音節悲壯近太冲¶
劉休元擬古詩　注世祖時進侍中司空後以藥内食¶
中毒殺之按二詩不懼孝武之猜忍而作¶
<pb:KR3j0076_WYG_047-30a>¶
鮑明逺擬古十五諷詩書首兩説窮舌端　此句起下¶
五車摧筆鋒　句顧上¶
觧佩襲犀渠　佩佩玉也¶
卷&KR1030;奉盧弓　&KR1030;書帙也¶
學劉公幹體　不過當識時之意¶
代君子有所思繡甍結飛霞四句　伏下滿字¶
選色遍齊代四句　伏下厚字¶
服理辨昭昧　收所思¶
<pb:KR3j0076_WYG_047-30b>¶
范彦龍傚古遲留法未輕　注遲或作逗按當作逗留¶
為是¶
江文通雜體詩　所儗既衆才力髙下時有不齊意製¶
體源罔軼尺寸爰自椎輪漢京訖乎大明泰始五言之¶
變旁備無遺矣雖孫許似道德論泉明為隱逸宗亦并¶
别搆成是搃雜唯永明聲病不在舊列也¶
古離别　儗古詩殆欲逺跨士衡不在多少也¶
李都尉從軍悠悠清川水四句　河魴以味美獲薦結¶
<pb:KR3j0076_WYG_047-31a>¶
髪以命舛逺隔注非¶
魏文帝遊宴小儒安足為　㸃出文帝¶
陳思王贈友　擬陳王亦自遒秀¶
延陵輕寶劍二句　起下葵藿¶
處富不忘貧二句　應前禮賢¶
阮歩兵詠懐精衛銜木石　阮公知己¶
張司空離情玉䑓生網&KR0093;　玉䑓似指鏡䑓¶
左記室詠史　左之詠史大抵賔主相形此作既以衛¶
<pb:KR3j0076_WYG_047-31b>¶
霍諸公形容仲蔚乃復以韓梅發端不已贅乎　太冲¶
本詩雖用事錯雜而指趣瞭然此徒放其體不復能文¶
從字順矣¶
張黃門苦雨　苦雨本趣在乎固窮儗者殊不及此¶
索居慕儔侣　風雨思朋友¶
劉太尉傷亂　氣味逼真¶
秦趙値薄蝕　成都王頴据鄴河間王顒据闗中皆王¶
室懿親故謂之薄蝕¶
<pb:KR3j0076_WYG_047-32a>¶
千里何蕭條二句　所謂日暮途窮也¶
功名惜未立二句　覆裝以起下文¶
郭宏農遊仙　亦失本趣¶
海濵饒竒石　竒石如丹砂空青琉黄之屬可鍊藥者¶
許徴君自序采藥白雲隈八句　有此即虚實相間不¶
復苦其平典此儗議之變化也¶
殷東陽興曯　稍革孫許之風餘有虛無之趣推移方¶
始實之惟肖¶
<pb:KR3j0076_WYG_047-32b>¶
直置忘所宰二句　清曠如接仙真¶
謝僕射遊覧　極似叔源¶
陶徴君田居　儗陶能得其自然¶
歸人望煙火二句　詩中畫¶
素心正如此二句　陶詩聞多素心人樂與數晨夕結¶
句欲起古人而從之托意於三益耳¶
謝臨川遊山　模範之巧工細無敵兼以一幽一顯更¶
互成竒妙是謝公屐齒淹留非復尋常登眺¶
<pb:KR3j0076_WYG_047-33a>¶
平明登雲峰四句　總領大槩¶
桐林𢃄晨霞八句　一巖一壑一顯一幽¶
夜聞猩猩啼四句　分寫鳥獸草木寒暄朝暮亦盡淹¶
留之趣¶
且泛桂水潮二句　反映遊山轉餘興㑹即應轉江海¶
邅㢠映月映轉備盈缺兼映平明也¶
顔特進侍宴　擬顔遂蹈困躓然顔之詩體本爾¶
謝法曹贈别子衿怨勿徃四句　激昂處去法曹微逺¶
<pb:KR3j0076_WYG_047-33b>¶
謝光禄郊遊凉葉昭沙嶼　昭當作照吕延濟謂秋葉¶
黄故云照¶
雲鬰石道深　名句¶
鮑參軍戎行　明逺之竒麗是其天才絶倫固非文通¶
所能到也¶
鷦䳟不能飛四句　亦自凄壯¶
休上人怨别　看其層次　勝本詩¶
悵望陽雲䑓　陽雲當作雲陽在雲澤之陽也¶
<pb:KR3j0076_WYG_047-34a>¶
　¶
　¶
　¶
　¶
　¶
　¶
　¶
　¶
<pb:KR3j0076_WYG_047-34b>¶
　¶
　¶
　¶
　¶
　¶
　¶
　¶
　義門讀書記卷四十七¶
