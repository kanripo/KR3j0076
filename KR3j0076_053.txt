# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:16.126361
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷五十三
<pb:KR3j0076_WYG_053-1a>¶
欽定四庫全書¶
　義門讀書記卷五十三¶
　　　　　　　　　翰林院侍讀學士何焯撰¶
　　杜工部集¶
冬日洛城北謁&KR0975;元皇帝廟(廟有吳道子/畫五聖圖)　發端四連¶
直書即目葢有譏其不類之意不解其何故忽如此追¶
崇也¶
配極&KR0975;都閟　城北¶
<pb:KR3j0076_WYG_053-1b>¶
碧瓦初寒外　冬日¶
仙李盤根大一連　又叙明國家追崇之故猗蘭注謂¶
以漢武比&KR0975;宗者非¶
世家遺舊史一連　言史家以為老聃或以為老萊子¶
且不能定其人何所據而祖之¶
道德付今王　暗渡五聖或以為開元二十年置&KR0975;學¶
之事亦非¶
畫手看前軰一連　先接吳生從容次第　入今人手¶
<pb:KR3j0076_WYG_053-2a>¶
必即接五聖則吳生便無處安頓　惟歎息畫手之妙¶
則此舉之無取可以見矣¶
翠柏深留景兩連　又㸃綴冬日前半只有初寒二字¶
一見也¶
養拙更何鄉　落句就洛陽推開一語作結注家以為¶
有所刺者謬也　以為有所刺亦得但如注則非言老¶
子之道清浄無為當師其意徒侈其奉則吾知老子有¶
靈方深潛逺引不之饗耳　于體則黷于義則誣祖宗¶
<pb:KR3j0076_WYG_053-2b>¶
之失不能有改又加侈焉不顧天下之譏是唐之佞媚¶
不如漢之善用其術逺矣鋪陳其事所以刺也¶
贈韋左丞丈(濟/)　懇懇欵欵流轉如彈丸¶
左轄頻虛位　方云今布政司稱左轄非也楊鐵崖有¶
送吕左轄詩保障東南第一功必元末詩人如此用起¶
按元設行省平章則鐵崖未嘗誤用明之布政承元之¶
制相沿稱之亦未有大謬¶
家人憂几杖一連　以卦名對干支¶
<pb:KR3j0076_WYG_053-3a>¶
投贈哥舒開府(翰/)二十韻軒墀曽寵鶴一連　軒鶴畋¶
熊皆指翰言之只叙寵眷非有所譏六朝用事皆然注¶
鑿¶
策行遺戰伐一連　方束得住¶
勲業青𡨕上　結上述德¶
交親氣槩中　起下陳情¶
軍事留孫楚二句　謂文武惟所驅策耳¶
上韋左相二十韻(見素/)沙汰江河濁四句　望其稍稍¶
<pb:KR3j0076_WYG_053-3b>¶
改紀前政¶
傳經固絶倫(至/)風俗盡還淳　非謂其子乃追叙其前¶
所厯也¶
聰明過管輅　誠有如注家之說¶
豈是池中物　國忠訪于中書舍人竇華宋昱等華昱¶
言見素方雅柔而易制故公以此語激其有為耳　舊¶
唐書言見素既為國忠引用無所是非署字而已¶
才傑俱登用　結上¶
<pb:KR3j0076_WYG_053-4a>¶
愚蒙但隱淪　生下¶
巫咸不可問　公此詩中亦用巫咸字¶
奉贈太常張卿二十韻(均/)伶官詩必誦　太常¶
適越空顛躓以下　自叙處如彈丸幾許曲折¶
敬贈鄭諫議十韻　起二語知名以詩不以官叙致敏¶
妙¶
築居仙縹緲　言無定居也¶
奉贈鮮于京兆二十韻侯伯知何等　注等吳本刋作¶
<pb:KR3j0076_WYG_053-4b>¶
算言自以文章致身五等作筭者避下連等級字也¶
義聲紛感激　轉¶
計疎疑翰墨　轉　二語婉約¶
陰謀獨秉鈞　謂李林甫¶
贈特進汝陽王二十韻朝退若無憑　猶言如失左右¶
手¶
精理通談笑　結上¶
忘形向友朋　轉下¶
<pb:KR3j0076_WYG_053-5a>¶
何知對李膺　言龍門不足言也¶
鄭駙馬宅宴洞中　長安志蓮花洞在神禾原即鄭駙¶
馬之居所謂主家陰洞者也¶
自是秦樓壓鄭谷　言今日秦樓居然兼有隱居之勝¶
當家舊事為之壓倒也¶
重題鄭氏東亭(在新/安界)　通首暗藏一風字¶
蒼隼䕶巢歸　起晚字¶
向晚尋征路　收入翠微¶
<pb:KR3j0076_WYG_053-5b>¶
題張氏隱居二首　張氏隱居在今兗州記其地多紫¶
石英或後人因黄鶴注而附㑹更攷之¶
春山無伴獨相求　含下乘興¶
伐木丁丁山更幽　似用鳥啼山更幽¶
澗道餘寒厯冰雪二句　春猶冰雪幽深可知　此二¶
句獨相求也¶
第二首霽潭鱣發發一聨　物之得所如此真能隱者¶
杜酒偏勞勸一連　用兩當家事與首連對起相應淡¶
<pb:KR3j0076_WYG_053-6a>¶
朴中詩律精整¶
前村山路險二句　收留字毎字并對時字¶
天寶初南曹小司宼舅于我太夫人堂下累土為山一¶
匱盈尺云云　方云員外郎為尚書侍郎之貳故稱小¶
今郎署云分司亦其義也按員外郎乃散郎安得即貳¶
尚書侍郎乎小司㓂乃比部郎中之類¶
望中疑在野一連　題中塵外數致¶
惟南將獻壽　顧太夫人¶
<pb:KR3j0076_WYG_053-6b>¶
與任城許主簿遊南池　真如畫¶
菱熟經時雨　頂水盛¶
蒲荒八月天　頂候凉　菱熟當八月天蒲荒為經時¶
雨兩句互文見意對法奇變¶
晨朝降白露　從上句帶下正收足南池之遊爽氣沁¶
人肌骨也¶
遥憶舊青氊　公父為兗州任城屬兗落句兼寓兒童¶
舊遊意¶
<pb:KR3j0076_WYG_053-7a>¶
登兗州城樓　突過乃祖登襄陽城作¶
東郡趨庭日　隋煬帝大業二年以東郡為兗州即故¶
滑縣乃在白馬今之滑縣也唐改郡為州而州下復係¶
郡名地理志書兗州魯郡即今之兗州府起句于先後¶
沿革兩無所据¶
南樓縱目初　先破樓字留登字作結¶
浮雲連海岱一連　縱目也¶
平野入青徐　按魯郡于禹貢為徐州之域非古兗州¶
<pb:KR3j0076_WYG_053-7b>¶
地此句亦詩人一時假借耳¶
孤嶂秦碑在一連　含下古意中四句先逺後近毎一¶
連又上句山川下句都邑¶
從來多古意二句　思以述作繼之也　秦碑嘉頌未¶
厠從臣之列魯殿諷賦適當省覲之時所為懐古躊躇¶
者乎¶
劉九法曹鄭瑕邱石門宴集掾曹乘逸興　指劉¶
能吏逢聨璧　指鄭¶
<pb:KR3j0076_WYG_053-8a>¶
對雨書懐走邀許十一簿公驟雨落河魚　方云雨細¶
則魚在水面雨驟則沉對細雨魚兒出看方知其妙¶
已上人茅齋枕簟入林僻一連　是北方夏日真景¶
天棘夢青絲　夢當作蔓葉石林引佛書以為夢字之¶
證雖有據而不成文理¶
空忝許詢軰二句　馮云六朝結法¶
房兵曹胡馬詩鋒稜瘦骨成　相士失之貧相馬失之¶
瘦¶
<pb:KR3j0076_WYG_053-8b>¶
所向無空濶　言瞬息萬里不更有空濶也　含下可¶
字¶
真堪託死生　楊云無空濶馬之力託死生馬之德¶
驍騰有如此二句　方云末句歸美兵曹言有此馬可¶
横行萬里矣¶
畫鷹側目似愁胡　方云孫楚鷹賦為言不知狀似愁¶
胡按魯靈光賦胡人遥集于上楹仡欺&KR1253;以雕&KR0008;狀若¶
悲愁于危處注欺&KR1253;大首也雕&KR0008;如雕之視也¶
<pb:KR3j0076_WYG_053-9a>¶
何當擊凡鳥二句　反醒畫字兜裹超脫¶
臨邑舍弟書至苦雨黄河泛溢隄防之患簿領所憂因¶
寄此詩用寛其意倚頼天涯釣二句　結是寛其意¶
夜宴左氏莊　月落露滋夜轉深矣星殘燭炧將達曙¶
矣鳴琹檢書說劍賦詩所以終夜引盃賔主不厭倦也¶
舊遊因此不忘况茲夕有不往來于懐者乎¶
暗水流花徑　入夜羣動俱息乃聞暗水此句最妙¶
看劍引盃長　題是夜宴故以引盃總上言之¶
<pb:KR3j0076_WYG_053-9b>¶
詩罷聞吳詠二句　翻疑柁樓厎晚飯越中行詩罷聞¶
吳詠扁舟意不忘皆壯遊詩之明證也¶
送蔡希曽都尉還隴右因寄髙三十五書記(時哥舒入/奏勒蔡子)¶
(先/歸)上公猶寵錫　指翰留¶
突將且前驅　指蔡行¶
因君問消息　寄髙也¶
春日憶李白清新庾開府一聨　承無敵¶
渭北春天樹四句　春日憶¶
<pb:KR3j0076_WYG_053-10a>¶
贈陳二補闕自到青𡨕裏　言自然不汨沒也¶
寄髙三十五書記(適/)　自然不可移掇他人¶
歎息髙生老二句　達夫五十稱詩¶
主將收才子二句　從軍感激詩境日新自足佳句也¶
聞君已朱紱二句　縁此老得一官雖居幕府未能發¶
抒其雄心猛氣然視我猶粗慰也¶
送裴二虬作尉永嘉　以江中孤嶼詩發端即起第六¶
故人官就此　含吏隱¶
<pb:KR3j0076_WYG_053-10b>¶
絶境興誰同　開後三句¶
吏隱同梅福　裴二¶
遊山憶謝公　永嘉　通首轉掣如龍¶
城西陂泛舟　此篇似齊梁體¶
春風自信牙檣動　往也¶
遲日徐看錦䌫牽　來也¶
不有小舟能盪漿　并收足逺字意　并無輕風生浪¶
水影揺扇細似魚吹亦非風飄萬㸃花片綴筵飛隨燕¶
<pb:KR3j0076_WYG_053-11a>¶
蹴極寫熈春媚景澄波綺席之趣結句却借小舟反映¶
樓舩補寫一叚餘興逺天遲日不醉無歸妙用反筆更¶
揺曳多姿也¶
贈田九判官梁邱崆峒使節上青霄　先叙迎虜得體¶
河隴降王欵聖朝　時吐渾谷欵塞詔遣哥舒翰迎之¶
宛馬總肥春苜蓿一聨　言雜虜方盛非翰一人所辦¶
　次聨是危詞非叠發端致頌也如俗人解則屬死句¶
更逼不起後半矣¶
<pb:KR3j0076_WYG_053-11b>¶
陳留阮瑀誰争長一連　虛實對¶
麾下頼君才並入二句　言梁邱早在幕府當招合羣¶
策致之麾下未容以漁樵遺我也¶
贈獻納使起居田舍人(澄/)　中二聨極寫地分清切見¶
其得以薦士進賢以興至治使其主可以追踪帝王也¶
　白雲篇謂御製詩賦　末二句收到自己言如揚雄¶
所云乃不負獻納臣也¶
送韋書記赴安西白頭無籍在　名不挂朝籍也¶
<pb:KR3j0076_WYG_053-12a>¶
陪鄭廣文遊何將軍山林十首不識南塘路二句　反¶
對舊字已藏陪鄭并含遥字¶
名園依緑水　寫其曠¶
野竹上青霄　寫其奥一望水竹便可經夏忘暑二句¶
牢籠中八首　方云馬上望中大略¶
濠梁同見招　陪字¶
第二首　初至絶境¶
百頃風潭上　頂依緑水¶
<pb:KR3j0076_WYG_053-12b>¶
卑枝低結子一連　頂夏木　卑枝接葉叠韻對叠韻¶
鮮鯽銀絲鱠一連　頂風潭¶
翻疑柁樓厎二句　是初至恍惚意象所謂濠濮間想¶
也¶
第三首　復見異花¶
萬里戎王子六句　無所不有真名園矣¶
異花開絶域　初入則夏木千重注視復異花獨發¶
露翻兼雨打　㸃夏意絶域異花視若凡卉任其露翻¶
<pb:KR3j0076_WYG_053-13a>¶
雨打則此園無一非嘉花珍樹可見矣注謂寵任蕃將¶
迂鑿不倫¶
第四首旁舍連髙竹　旁舍含東家髙竹顧第一首¶
疎籬帶晚花　晚花顧第二首　旁舍疎籬迤行所漸¶
見也¶
藤蔓曲藏蛇　藏一作垂按垂字佳乃借對也¶
山林跡未賒　雖托旁舍猶堪投老則山林之勝可知¶
也¶
<pb:KR3j0076_WYG_053-13b>¶
第五首剰水滄江破一連　殘山剰水厯覽所細賞也¶
言不惟全景即拳石勺水亦居然有萬里之勢¶
緑垂風折笋一連　園中時物漸變也¶
銀甲彈筝用一連　好洽而佳伎出酒盡而金魚典始¶
縁陪鄭今漸相得矣¶
興移無洒掃二句　遊迹無不到也　竹林果園興到¶
即移列坐竟醉矣¶
第六首風磴吹陰雪一連　飛瀑奔流自髙來㑹此風¶
<pb:KR3j0076_WYG_053-14a>¶
潭百頃之源也雪者瀑之狀　倒裝句并已起次連醒¶
字冷字¶
酒醒思卧簟一連　因冷而醒又倒裝也¶
只疑淳朴處二句　因其氣象淳朴不覺流連轉深開¶
出下二首　此篇反醒夏字　此下三篇興極而步屐¶
山林之外與前詩疎籬旁舍復相映帶¶
第七首石林蟠水府二句　定昆下赴蟠曲百里山林¶
居其内宛在中坻也窮源逺覽自髙臨下則得此境矣¶
<pb:KR3j0076_WYG_053-14b>¶
幾于人踪所不到故上有野鶴山精之句清晨出者求¶
食逺也　楊云名園依緑水自外逺望也石林蟠水府¶
自内縱覽也¶
第八首憶過楊栁渚二句　瀑泉怒吼石林矗立固定¶
昆之委也昔年走馬詎知此中更有佳處耶¶
醉把青荷葉　所謂碧筒也¶
坐對秦山晚二句　二句與翻疑柁樓厎晚飯越中行¶
因山林而觸撥平生幽興也¶
<pb:KR3j0076_WYG_053-15a>¶
第九首　此獨專寫夜¶
牀上書連屋　先起三四¶
階前樹拂雲　起風字仍不脫山林¶
將軍不好武一連　非賢主人則嘯咏徑出矣不止游¶
覧兼道文章所以不覺其久留也¶
醒酒微風入　起凉字已起感秋之意¶
絺衣挂蘿薜二句　凉月紛紛絺衣將換經夏涉秋故¶
迫于歸期也¶
<pb:KR3j0076_WYG_053-15b>¶
第十首　人或與爾止書云幽意云云兩句突兀而起¶
即兩句截斷云出門云云此一轉勢也次一轉云自笑¶
云云又一轉云祗應云云八句之内勢變多端尺寸之¶
間移形換步所謂波瀾獨老成也此老不容易放筆如¶
此¶
幽意忽不愜四句　幽意應幽期　自為歸期所迫而¶
將軍之愛客可以相過百遍故出門迴首戀戀為後期¶
也　須溪云水自無住但出何氏山林便覺景别如此¶
<pb:KR3j0076_WYG_053-16a>¶
最是妙意¶
祗應與朋好二句　收陪字¶
重過何氏五首問訊東橋竹　第五橋野竹也¶
花妥鸎捎蜨一連　乃自室中遥望逺聞之景¶
第二首犬迎曽宿客　頂上榻¶
鴉䕶落巢兒　頂上雨¶
雲薄翠微寺四句　翠微寺黄子陂猶嘗過東籬而極¶
幽興况此地肯為風雨阻乎　向來二字與仍在未移¶
<pb:KR3j0076_WYG_053-16b>¶
呼應　步屣注一作屐屐字佳方透得極字出¶
第三首翡翠鳴衣桁　衣桁之上鳴鳥狎至極狀幽意¶
自今幽興熟　向來自今呼應又轉一層¶
來往亦無期　顧問訊報書¶
第四首頗怪朝參懶二句　從休沐生下　總不直下¶
手自移蒲栁一聨　句中有躭字長字　移蒲栁言一¶
草一木皆其胸次邱壑足稻粱賦其不貪言外則羡其¶
無所求于世也與下買田相對¶
<pb:KR3j0076_WYG_053-17a>¶
第五首到此應常宿二句　與前吾廬句瀠抱¶
蹉跎暮容色以下　前遊已去而低徊後遊未别而惆¶
悵至于歎羡無計則追憶不置無待言矣此變化淺深¶
之妙也¶
何路霑微禄四句　將軍猶躭野趣而懶朝老我反違¶
斯遊而求禄買田不遂羡之真如在羲皇以上也　求¶
禄無路豈但買田計未成飢來驅人即斯遊詎可常得¶
來往無期不易有此閒嵗月故為之茫然三歎也¶
<pb:KR3j0076_WYG_053-17b>¶
杜位宅守嵗盍簪喧櫪馬　虞翻豫九四注云盍聚也¶
簪舊讀作攢作宗公正用之義取宗族聚㑹耳紀聞云¶
云恐未必然¶
四十明朝過一連　虛谷云四與十對飛與騰對¶
飛騰暮景斜　言即使飛騰已暮景也　阿戎或引南¶
史齊王思逺小字此胡儼語通鑑注云六朝人多呼從¶
弟為阿戎¶
與鄠縣源大少府宴渼陂飯抄雲子白　馮云佛經以¶
<pb:KR3j0076_WYG_053-18a>¶
稻為雲子¶
九日楊奉先㑹白水崔明府今日潘懐縣　指楊¶
同時陸浚儀　指崔　此篇了無意咮不知補之何意¶
取之¶
贈翰林張四學士賦詩拾翠殿　拾與十杜白詩中平¶
聲讀¶
陪諸貴公子丈八溝携伎納凉晚際遇雨二首　發端¶
便已激射遇雨¶
<pb:KR3j0076_WYG_053-18b>¶
片雲頭上黒　并藏風字¶
應是雨催詩　携伎納凉忽遇風雨大裂風景矣却云¶
催詩興㑹轉勝¶
第二首䌫侵隄栁繫　反映放字¶
幔宛浪花浮　宛一作卷有死生之判¶
歸路翻蕭颯二句　言處處生凉何待丈八溝逺汎非¶
敗意語也魏文帝詩秋風蕭颯天氣凉¶
白水明府舅宅喜雨　曲折包括¶
<pb:KR3j0076_WYG_053-19a>¶
碧山晴又濕　又字暗包從前已雨接出偏字反對旱¶
甚使上下兩連喜字無不有力¶
白水雨偏多　借白水二字妙¶
今日醉弦歌　收政如此　久旱因明府至禱而得雨¶
故弦歌美政古人莫過喜其行動神明也¶
贈比部蕭郎中十兄(甫從姑/子也)　後半勝¶
漂蕩雲天濶兩連　激昻頓挫¶
九日曲江綴席茱萸好　九日¶
<pb:KR3j0076_WYG_053-19b>¶
浮舟菡萏衰　曲江¶
荆門此路疑　荆門未詳¶
承沈八丈東美除膳部員外阻雨未遂馳賀奉寄此詩¶
　公自注府掾四人同日拜郎¶
儒門舊史長　東美佺期之子佺期世推史庫注家不¶
之及¶
奉留贈集賢院崔于二學士氣衝星象表二句　三賦¶
儒術誠難起一連　曲折激昻¶
<pb:KR3j0076_WYG_053-20a>¶
欲整還鄉斾以下　結甚𦂳不恨其平稍冗便弱　通¶
篇一氣屈注極為豪宕¶
故武衛將軍挽歌三首　三篇惜不知所挽為誰殆當¶
開元之初乎¶
第二首鳴弓射獸能　射獸用李廣事避唐諱耳¶
赤羽千夫膳　倒裝句¶
横行沙漠外二句　乘冰深入士不齎糧射獵以給故¶
曰横行神速也　次篇言人但見其晚年屏棄環衛格¶
<pb:KR3j0076_WYG_053-20b>¶
猛獸射入石相與稱歎不知其當年横行深入足稱飛¶
將至今名動四夷也¶
第三首部曲精仍銳　部曲將校經其訓練猶足以制¶
四夷况將軍之材武豈非人百其身者乎¶
九日藍田崔氏莊　前半跌宕曲折體勢最佳此在賊¶
中作故尤悲凉非獨歎老而已¶
羞將短髪還吹㡌一連　㸃化九日故事仍雙闗悲歡¶
非公無此神氣　今人若一意扯作兩句索然無味矣¶
<pb:KR3j0076_WYG_053-21a>¶
古人命意髙愈覺䧺厚　笑倩句頂盡歡¶
藍水遠從千澗落一連　陳先生云非但寫景以山水¶
常在起人之常健也¶
明年此㑹知誰健　收老去¶
醉把茱茰子細㸔　收盡歡言茱茰猶恐不復重把手¶
未肯釋安得不盡君一日之歡乎歡之盡正悲之深也¶
崔氏東山草堂　此篇自是一體¶
有時自發鐘磬響一連　從動處形容出静來猶云鳥¶
<pb:KR3j0076_WYG_053-21b>¶
鳴山更幽也¶
盤剥白鴉谷口栗一連　不食賊禄也¶
柴門空閉好松筠　松筠二字好諷刺見幾不先自墮¶
嵗寒之節也　落句謂有如王者有地可辟所惜去不¶
早耳¶
對雪　此篇沒賊時作¶
愁吟獨老翁　獨老翁則所對無非盗賊小人矣¶
瓢棄樽無緑一聨　樽無酒爐無火對句變換巧妙¶
<pb:KR3j0076_WYG_053-22a>¶
愁坐正書空　慘淡風雲㑹乘時各有人獨此老翁棄¶
置不燃使衰亂之後小人縱其殘虐耶所書空者即此¶
也¶
月夜遥憐小兒女一連　憶長安不正說却借兒女未¶
解㸃出甚藴藉¶
香霧雲鬟濕一連　襯拓獨字逼起落句精神百倍轉¶
變更竒¶
雙照淚痕乾　亂離方甚兒女尚小深閨間隔淚痕所¶
<pb:KR3j0076_WYG_053-22b>¶
以不乾也¶
元日寄韋氏妺郎伯殊方鎮　郎伯猶言兄公¶
春望　起連筆力千鈞¶
國破山河在　望字¶
城春草木深　㸃春字¶
感時花濺淚　收上¶
恨别鳥驚心　起下¶
白頭搔更短二句　感時心長恨别意短落句故置家¶
<pb:KR3j0076_WYG_053-23a>¶
言國也　匡復無期趨朝望斷不知此身得睹司𨽻章¶
服否只以不勝簪終之凄凉含蓄¶
憶幼子(字驥子時隔/絶在鄜州)驥子春猶隔　猶字對後四句言¶
之一冬愁憶不謂春深節換相隔如故故鶯歌正繁其¶
愁不減于對空山老樹熈春日暖只如炙背愁睡也公¶
詩多用倒叙尤覺曲折深苦¶
一百五日夜對月　與閨中獨看篇同趣皆没賊時作¶
也牛女有期而我無期安得不淚如金波乎金波半為¶
<pb:KR3j0076_WYG_053-23b>¶
仙槎我則渾是淚耳¶
仳離放紅繠二句　是家中景¶
牛女漫愁思　合收¶
喜達行在所三首　從在路發端入達字始𦂳第二首¶
始追叙墮賊中出喜字亦更有力¶
西憶岐陽信　行在所¶
無人遂却回　無人繼至遂復自行也¶
眼穿當落日一連　眼穿起下連望字心死終上連憶¶
<pb:KR3j0076_WYG_053-24a>¶
字為喜達作逺勢¶
蓮峯望忽開　入達字¶
所親驚老痩　反喜字¶
辛苦賊中來　辛苦二字上包眼穿心死下含愁思凄¶
凉¶
第二首愁思胡笳夕　接上賊中來　忽賊中忽行在¶
筆勢出没無端¶
生還今日事　喜達¶
<pb:KR3j0076_WYG_053-24b>¶
間道暫時人　含倒極¶
司𨽻章初覩　含中興¶
南陽氣已新　對凄凉¶
喜心翻倒極　出喜字¶
第三首死去憑誰報二句　接生還今日事來　前此¶
憶信不得何竟竟生達耶間道辛苦忽睹中興宜乎其¶
喜有倍也¶
猶瞻太白雪　捻岐陽承蓮峯¶
<pb:KR3j0076_WYG_053-25a>¶
影静干官裏　應眼穿¶
心蘇七校前　應心死　司𨽻二句是喜行在之中興¶
影静二句是喜身際中興次第賔主¶
今朝漢社稷二句　喜字足　反覆頓挫喜字在中篇¶
㸃出却仍不即正落留在第三篇作結¶
得家書去憑遊客寄　得字來厯¶
來為附家書　得字正面¶
凉風新過雁　映家書¶
<pb:KR3j0076_WYG_053-25b>¶
奉贈嚴八閣老　王明清云蛟龍一連見晉書載記¶
奉送郭中丞兼太僕卿充隴右節度使三十韻(英/乂)　舊¶
注英乂𤓰州長樂人英乂父知運嘗鎮隴右¶
鵰鶚乘時去　安邊¶
驊騮顧主鳴　扈從¶
艱難須上策　包含後半篇意¶
容易即前程　先言隴右可無須郭之亟去¶
斜日當軒蓋二句　是送¶
<pb:KR3j0076_WYG_053-26a>¶
燕薊奔封豕八韻　發艱難一連意¶
幾時迴節鉞一連　錢夕公曰細玩全詩之意蓋以英¶
乂果决老成不用之畿輔之地而乃置之秦隴故曰幾¶
時迴云云官雖尊用非其地也立言婉而有直體¶
恥非齊說客(至/)忍淚獨含情　言不能如&KR1073;生之掉舌¶
而下齊城故甘于在下如叔孫通之但進羣盜少年而¶
後諸生也如我之腐儒衰晚則反可依公逺去耳¶
送楊六判官使西蕃絶域遥懐怒　言吐蕃來請討賊¶
<pb:KR3j0076_WYG_053-26b>¶
敕書憐贊普　言天子許其和親¶
子雲清自守一連　雲日假對¶
九萬一朝摶　秋風海氣恰相映發¶
月　人但知望月憶家及期思代無必死之志亦念天¶
子蒙塵于外宗廟宫室皆為賊據乎故干戈滿地而獨¶
深悲于國西結壘之士也¶
天上秋期近二句　互文¶
入河蟾不沒一連　楊云承天上上句月之外下句月¶
<pb:KR3j0076_WYG_053-27a>¶
之内¶
只益丹心苦一連　楊云承人間上句内下句外　秋¶
期方近當行肅殺使干戈不再見深恐國西戰士但望¶
月憶家故對月之時心益苦髪添白也　明字人不能¶
下與清字相關¶
留别賈嚴二閣老兩院補闕一秋常苦雨　顧須往¶
山路時吹角　顧戎馬¶
晚行口號三川不可到　起晚字¶
<pb:KR3j0076_WYG_053-27b>¶
落雁浮寒水一連　興起䘮亂失所市朝遷變之意其¶
言則直書即目也¶
獨酌成詩酒渌正相親　破獨字妙¶
醉裏從為客　兵戈逺客惟醉裏可度第三最妙¶
兵戈猶在眼　無可喜也¶
儒術豈謀身　言豈為身謀乎　有可愧也¶
共被微官縛二句　既為官縛仍兵戈不能稍弭徒以¶
髙歌深酌學野人之所為强用陶寫所以無可喜而獨¶
<pb:KR3j0076_WYG_053-28a>¶
居思愧也¶
行次昭陵　時公以廷争推問放還鄜州故有感于開¶
國之納諫然而非為一身也明皇法神堯之内禪而肅¶
宗不如太宗之幹蠱將何以復安率土使蒼生獲息此¶
孤臣所以流恨于行邁之日耳¶
䜟歸龍鳳質一連　史記秦虎狼之國易一都字龍鳳¶
之姿易一質字妙在各換一字此翦裁法¶
天屬尊堯典　謂内禪¶
<pb:KR3j0076_WYG_053-28b>¶
神功協禹謨　謂頼太宗之克家也¶
文物多師古四句　非獨頌美太宗乃魏相之條故事¶
肅宗非此不足以致中興故收處有寂寥流恨之歎¶
往者灾猶降四句　安溪先生云唐雖受命而武德之¶
間亂猶未弭貞觀之初始致太平故曰灾猶降而喘未¶
蘇承上疲庸主一叚說至于指揮盪滌則承上叚為用¶
賢納諫之效也按此解最得本趣¶
鐵馬汗常趨　或引禄山事蹟云云為鐵當作石按馬¶
<pb:KR3j0076_WYG_053-29a>¶
汗猶朝享大明賦云弓劍皆鳴汗鑄金之風馬耳與上¶
句皆是虚用見神靈常如在也必欲紐合附㑹胸中更¶
著不得一故事矣¶
松柏瞻虛殿　行次¶
塵沙立暝途　言徘徊而不能去也¶
重經昭陵　此篇反覆感歎盪滌之功不能速奏無太¶
宗之善繼也聖圖以下即北征結句之意太平可望惟¶
恃此耳皆援開國以規切今日之聽¶
<pb:KR3j0076_WYG_053-29b>¶
陵寢盤空曲　或引㑹要云云按自魏以後陵不立寢¶
殿不造園邑此云寢因習俗之語連類及之¶
再窺松柏路二句　收重經¶
喜聞官軍已臨賊㓂二十韻穴蟻欲何逃　喜字¶
五原空壁壘一連　言垂克而敗¶
今日看天意二句　言偶爾失利非天之未定失利只¶
虛影者内諱敗也¶
元帥歸龍種　廣平王¶
<pb:KR3j0076_WYG_053-30a>¶
司空握豹韜　郭子儀¶
前軍蘇武節二句　蘇武節有必死之心吕䖍刀成破¶
竹之勢　蘇武為典屬國即唐之鴻臚士兼蕃漢也王¶
濬為龍驤將軍治水軍師備兼水陸也¶
戈鋋開雪色一連　軍容益整¶
天步艱方盡以下　言方乘時進軍决勝也¶
睿想丹墀近　指元帥¶
神行羽衛牢　指諸將¶
<pb:KR3j0076_WYG_053-30b>¶
花門騰絶漠一連　回鶻尤為賊所畏故獨提出言之¶
喜覺都城動一連　官軍初至清渠失利士女為之悲¶
憤而奪氣已而回鶻空國助順賊欲奔亡人皆歌舞悲¶
喜二字一賔一主包括前後¶
只待獻春醪　春字兼紀其時　前半乃因官軍初至¶
京師不利元帥以下又厯厯决其必滅收復之效功在¶
漏刻以誌喜也當分兩層看¶
收京三首聊飛燕將書　燕將書似謂招諸畔將也若¶
<pb:KR3j0076_WYG_053-31a>¶
指哥舒翰以書招李光弼諸將恐非¶
依然七廟略二句　依然七廟者言明皇固在也孰謂¶
暫爾西幸肅宗已自取之更與萬方初乎¶
第二首天涯正寂寥　承上萬方來¶
羽翼懐商老二句　父父子子而後君君臣臣此連言¶
改紀從前亂政當以是為先也　當時廣平王方收兩¶
京而建寜王已為張良娣李輔國所讒而歸死李泌來¶
獻捷即引黄臺之詞以為前戒羽翼句葢指此也¶
<pb:KR3j0076_WYG_053-31b>¶
叨逢罪已日二句　上皇在蜀先脩青宫羽翼之功則¶
兩宫相見如韋妃前事者殊足黙傷乃父隱衷况罪已¶
當出上皇之誥今肅宗為之是暴父之失明已之功此¶
詔豈所以示萬古乎¶
第三首汗馬收宫闕二句　末首始破出收京刺僅保¶
宫闕更無逺略收京即志滿政怠闗門之外更不問也¶
賞應歌杖杜　出車以勞還率杖杜以勞還役言當遍¶
圖士卒之功也¶
<pb:KR3j0076_WYG_053-32a>¶
萬方頻送喜　言不止收京¶
無乃聖躬勞　即大夫夙退無使君勞之意　前四句¶
言當念收京之難以從前七廟灰燼為鍳後四句言收¶
京之後回鶻之欲無厭功臣皆有生之樂無死之心隱¶
憂方大平吳之後更勞聖慮不謂已君臣泄泄如後世¶
所謂恐聖人心困也¶
紫宸殿退朝口號　如畫　宣政是正衙紫宸是便殿¶
故二詩不同¶
<pb:KR3j0076_WYG_053-32b>¶
戸外昭容紫袖垂二句　惟御便殿故有宫人垂帛引¶
百僚之事¶
花覆千官淑景移　已起退字¶
宫中毎出歸東省　退朝¶
曲江二首一片花飛減却春四句　方云先追說花飛¶
一句初飛二句亂飛三句飛將盡　已飛一片旋飄萬¶
㸃俄而欲盡所謂暫時相賞也自初飛以至欲盡無不¶
經眼所謂日盡醉莫相違也¶
<pb:KR3j0076_WYG_053-33a>¶
江上小堂巢翡翠二句　言但見翡翠成巢一春易過¶
不思麒麟列塜一生復易過乎然則何為不亟行樂乎¶
　曲江南𫟍夾城綵仗所在轉眼而將相之華屋野鳥¶
巢其中𫟍旁之宫堧髙塜起其側國家盛衰變幻不常¶
如此况區區浮名何為受其絆繫不及時為樂耶¶
細推物理須行樂　物理即江上二句¶
第二首酒債尋常行處有二句　必為浮名所絆待七¶
十致仕則行樂終無時矣尋常七十以度數借對¶
<pb:KR3j0076_WYG_053-33b>¶
穿花蛺蜨深深見　方云殘春　花已殘故用深深¶
㸃水蜻蜓欵欵飛　方云初夏　水已滿故用欵欵¶
傳語風光共流轉二句　蛺蝶戀花蜻蜓帖水我于風¶
光亦復然也却反傳語風光勸其共我流轉杜語妙多¶
如此　上篇前四句下篇後四句總極言流轉之速嵗¶
月不可絆行樂乃為浮名絆則是與風光交臂失之也¶
曲江對酒苑外江頭坐不歸　虛含對酒¶
水晶春殿轉霏微　苑外也　顧云宫殿本如水晶映¶
<pb:KR3j0076_WYG_053-34a>¶
徹而公久坐于此酒意漸迷望之皆霏微莫辨矣¶
桃花細逐楊花落一連　逐字兼字亦有霏微莫辨之¶
意　黄鳥句切江頭¶
縱飲久判人共棄　始出題¶
嬾朝真與世相違　方云頂坐不歸¶
吏情更覺滄洲逺　反映曲江¶
老大悲傷未拂衣　更縱言之¶
曲江對雨江亭晚色静年芳　起風雨¶
<pb:KR3j0076_WYG_053-34b>¶
龍武新軍深駐輦四句　歎其非復太平之舊且不必¶
遽謂其父子間有所嫌猜也¶
奉和賈至舍人早朝大明宫(舍人先世/嘗掌絲綸)五夜漏聲催曉¶
箭　早字¶
九重春色醉仙桃　襯出早字唐時宫殿皆植花栁此¶
句以比主恩優厚近臣皆欣欣向榮也¶
旌旗日暖龍蛇動二句　日暖二字又不脫春日　以¶
旌旗起宫殿亦本言觀其旂也　以上四句將早朝打¶
<pb:KR3j0076_WYG_053-35a>¶
叠後半詳叙和賈較之王岑綽有餘裕此筆力之髙¶
朝罷香烟擕滿袖　舍人立朝班¶
欲知世掌絲綸美二句　他人但切舍人此更切賈¶
宣政殿退朝晚出左掖　方云全首趨到晚出予謂前¶
半自寫退朝也　第五失粘¶
春殿晴曛赤羽旗　宣政¶
侍臣緩步歸青𤨏　左掖¶
退食從容出每遲　退字晚字一句結出¶
<pb:KR3j0076_WYG_053-35b>¶
題省中院壁　腹聨的是禁署¶
春宿左省花隱掖垣暮　花隱切春掖垣切左省¶
星臨萬戸動一連　因左省所見景物興起言不容緩¶
之意星動者國亂而民勞也月多者陽微而陰盛也皆¶
當急思補袞職之闕矣¶
不寢聽金鑰　含夜如何¶
因風想玉珂　金鑰自内出玉珂自外入¶
數問夜如何　夜如何者王有鷄人之官凡國事為期¶
<pb:KR3j0076_WYG_053-36a>¶
則告之以時我為兩省近臣以言為責豈可視王之自¶
勤而不知所從乎問夜而興庶幾致主中興居周宣庭¶
燎之右也¶
送翰林張司馬南海勒碑(相國/製文)文章落上台　指相國¶
不知滄海上二句　落句㸃化乘槎事切張司馬¶
晚出左掖晝刻傳呼淺　淺字未喻傳呼謂喚仗由閤¶
門而入¶
春旗簇仗齊　紫宸奏事也¶
<pb:KR3j0076_WYG_053-36b>¶
退朝花底散　頂春字¶
歸院栁邊迷　切左掖¶
樓雪融城濕　切春字¶
宫雲去殿低　切晚字呼應迷字¶
騎馬欲鷄棲　拈出字足晚字¶
曲江陪鄭八丈南史飲自知白髪非春事一聨　與九¶
日藍田詩意同而彼作首連更有力¶
送賈閤老出汝州　兩省自此無人矣起句藴藉¶
<pb:KR3j0076_WYG_053-37a>¶
西掖梧桐樹二句　惜之也　梧桐在而鳳去矣破出¶
字髙妙¶
去住損春心　去者賈住者我也¶
宫殿青門隔　閤老　青門青瑣門也¶
雲山紫邏深　汝州　九域圖汝州有紫邏山¶
人生五馬貴二句　寛之也¶
鄭駙馬池臺喜遇鄭廣文同飲不謂生戎馬　謂當此¶
戎馬而猶得生存也¶
<pb:KR3j0076_WYG_053-37b>¶
重對秦簫發二句　指鄭駙馬池臺¶
送鄭十八䖍貶台州司戸傷其臨老陷賊之故闕為面¶
别情見于詩鄭公樗散髩成絲二句　發端見與曽受¶
國家曠恩美仕者異¶
端午日賜衣宫衣亦有名　有名即所謂自天題處濕¶
衣有賜杜甫字也¶
細葛含風軟一連　藏一清字¶
意内稱長短二句　稱字本用去聲義古人通押法也¶
<pb:KR3j0076_WYG_053-38a>¶
長短恰稱聖情乃如臣意恩榮自天真無涯也¶
贈畢四飢寒奴僕賤一連　飢寒卑賤迫促成翁所謂¶
惟憂用老也¶
流傳江鮑體二句　上句應詩伯　言或後人有得志¶
者若吾生固長貧苦卑矣　贈畢葢以自歎只用相顧¶
二字結出更無痕迹¶
奉贈王中允(維/)　心雖可原迹固難解後四句諷刺嗟¶
惜俱備¶
<pb:KR3j0076_WYG_053-38b>¶
因許八奉寄江寧旻上人碁局動隨尋澗竹一連　上¶
句杜尋旻下句旻尋杜二句即三十年舊來好事光景¶
也¶
聞君話我為官在　因許　三十年相隔只訪死生存¶
没耳一在字收轉淚潺湲意足¶
頭白昏昏只醉眠　頭白切三十年與老去對照誰與¶
傳又與因許八對照　只醉眠言不復能好事如舊矣¶
此淚與俱也¶
<pb:KR3j0076_WYG_053-39a>¶
至德二載甫自京金光門出問道歸鳳翔乾元初從左¶
拾遺移華州椽與親故别因出此門有悲往事　不無¶
少望然淡淡直叙怨而不怒諷刺體之聖也¶
此道昔歸順　金光門¶
近得歸京邑四句　一句一層轉折事不可解惟有自¶
傷而已末則仍歸于不忍忘君所以為公歟¶
寄髙三十五詹事(適/)安稳髙詹事　時髙以被讒分司¶
故云¶
<pb:KR3j0076_WYG_053-39b>¶
兵戈久索居　久字起嵗晚直貫注過半百¶
嵗晚莫情疎　莫字作或字解　兵戈年長非頻仍寄¶
書何由知其存没為爾憒憒安穩否耶抑宦途轗軻不¶
暇及此而相疎耶前四句皆驚疑不定之詞¶
天上多鴻雁一連　言不可謂兵戈之故乏信將命也¶
路逢襄陽楊少府入城戲呈楊員外綰寄語楊員外¶
不屬意少府故寄語句直起¶
兼將老藤杖二句　更轉一層反映少字¶
<pb:KR3j0076_WYG_053-40a>¶
題鄭縣亭子更欲題詩滿青竹二句　㸃題字别轉一¶
層憑髙愈收得足¶
望岳　方云無一句移得岱宗嵩衡¶
安得仙人九節杖　望中已含尋字¶
車箱入谷無歸路一連　頂諸峯　自髙而下從逺望¶
之歸路反為岩崖塞斷也　無歸路有一門一重一掩¶
或暗或明方是處下窺髙真景上承到字下起尋字亦¶
非常生動　方云五六即將望中作一轉¶
<pb:KR3j0076_WYG_053-40b>¶
髙尋白帝問真源　髙字竦字既相應尊字亦對白帝¶
字¶
至日遣興奉寄北省舊閤老兩院故人二首　尚書省¶
謂之北省　題曰遣興句句是不能遣腸一日而九廻¶
愁與日而俱永因令節而觸撥尤甚耳¶
欲知趨走傷心地　不能遣處¶
正想氛氲滿眼香　寒雲白滿山非是物也¶
無路從容陪笑語　指兩院故人¶
<pb:KR3j0076_WYG_053-41a>¶
有時顛倒着衣裳　用三百篇體于律詩中¶
何人錯認窮愁日二句　錯認即下雲氣雖欲錯認得¶
乎　言我如此望帝闕而思故人不知故人亦有錯憶¶
及我否我真愁隨日長不可掇也¶
第二首　上篇曰入鵷行未視朝時也下篇班齊之候¶
曰侍龍顔則君在也¶
去年今日侍龍顔　重言之所謂趨走傷心地也¶
玉几由來天北極一連　此中獨少孤臣也¶
<pb:KR3j0076_WYG_053-41b>¶
孤臣此日堪腸斷　不能遣¶
愁對寒雲雪滿山　前虛含此㸃破　雲氣爐烟互映¶
作收¶
得弟消息二首　血淚所結寫倣其面即鈍賊矣¶
第二首生理何顔面一連　至于顔面不顧而仍未必¶
可延嵗時甚矣可悲也　且嵗時與招得幾時魂應¶
得舍弟消息　此等詩自不可規橅　前半三折¶
亂後誰歸得二句　起是倒裝他鄉豈勝故鄉只亂後¶
<pb:KR3j0076_WYG_053-42a>¶
無一人能歸耳¶
舊犬知愁恨二句　言汝妾乃不如犬¶
秦州雜詩二十首遲廻度隴怯　遲廻伏淹留度隴伏¶
烽火¶
水落魚龍夜一連　茫茫奔竄如魚龍之失所碌碌因¶
人等鳥䑕之同穴借山川㸃化　尚書春言日秋言夜¶
夜亦秋也變文屬對見滿目無非兵象起下烽火句言¶
秦州仍不可久留耳注家引水經注魚龍以秋日為夜¶
<pb:KR3j0076_WYG_053-42b>¶
非詩人本意以此證用字之穩則得之¶
第二首清渭無情極　言一身不能隨渭水而東故反¶
怨其無情也¶
第三首胡舞白題斜　白題從舊注引南史裴子野語¶
然作蹄亦得詩有豕白蹢箋四蹄皆白曰駭白蹄尤其¶
躁疾者喻荆舒之人勇悍捷敏其君猶白蹄之豕也正¶
與駭字相類暗用馬與豕對也¶
第四首抱葉寒蟬静一聨　寒蟬静不敢言也獨鳥遲¶
<pb:KR3j0076_WYG_053-43a>¶
不敢息也故下有何之句腹連自比¶
第五首聞說真龍種一連　此歎時危市駿獨在所遺¶
老棄遐荒也¶
第六首旌疎鳥獸稀　注旌一作林按旌謂使旌也旌¶
疎有搜抉之迹然自屬佳句自齊梁出　林疎鳥獸稀¶
言不但轉餉艱難即行圍亦鮮所得起下往來者將何¶
堪也¶
那聞往來戍二句　言河隴已没抽兵防河不復往來¶
<pb:KR3j0076_WYG_053-43b>¶
番戍所畏内憂方急僅以解鄴縣之圍并無暇東赴滄¶
海郡也¶
第七首　此歎吐蕃日迫秦州方陷没為憂使車由此¶
者徒貽張勝之累莫奏義陽之績烟塵何計可息也¶
莽莽萬重山　含獨長望¶
第八首　此言昔人尚能鑿空逺略今㓂在門庭腹心¶
未有平定之期為可歎耳¶
第九首　思返近郊而不得無聊反言也¶
<pb:KR3j0076_WYG_053-44a>¶
今日明人眼　妙起¶
臨池好驛亭　此起若施之内地即一字不通人¶
第十一首蕭蕭古塞冷　起變¶
第十二首清渠一邑傳　傳流傳也傳送也¶
秋花危石底一連　予嘗入泉林壽聖寺親見此景乃¶
歎為工¶
第十三首傳道東柯谷　伏相報¶
痩地翻宜粟一連　張籍賈島宗祖也¶
<pb:KR3j0076_WYG_053-44b>¶
第十六首東柯好崖谷(至/)採藥吾將老　言若得居東¶
柯便遂疎嬾之性吾將老焉何須鑷髩毛斑乎¶
落日邀雙鳥一聨　落日歸翼方擬迅飛崖谷迴碍若¶
邀留不遣也一作谷中易暗日纔落而鳥已栖若邀之¶
也晴天無雲而養片雲于谷中則崖谷之深峻可知矣¶
山澤多藏蓄山川出雲皆合養字之義似新實穩¶
兒童未遣聞　兒童不知亂靡有定日夜思返聞此則¶
舉室悲歎徒亂人意也¶
<pb:KR3j0076_WYG_053-45a>¶
第十七首鸕鷀窺淺井　西邊土厚水深陰久井溢反¶
若其淺矣　窺淺井井中皆生魚也¶
第十八首塞雲多斷續一連　貼秋又形容得髙字出¶
邊日少光輝　驚人語¶
警急烽常報四句　所謂聞烽火而此淹留也¶
第十九首故老思飛將二句　國家得復經略安西則¶
河北之平可知矣¶
第二十首曬藥能無婦二句　應發端悲生事¶
<pb:KR3j0076_WYG_053-45b>¶
為報鴛行舊二句　應此淹留歎當時同在兩省者竟¶
任一老之播棄也¶
月夜憶舍弟　秦州作　時公之三弟在許徐二州¶
戍鼔斷人行　興未休兵¶
秋邊一雁聲　興寄書¶
月是故鄉明　㸃化隔千里兮共明月家人皆不在側¶
獨月色與故鄉同耳¶
有弟皆分散二句　正捻憶弟¶
<pb:KR3j0076_WYG_053-46a>¶
宿贊公房(京中大雲寺/主謫此安置)　湘靈刪當以其無據¶
隴月向人圓　應來此¶
東樓　師徒撓敗鼔角戰塵内侵日偪無他方略但厚¶
遇其使如奉驕子耳¶
雨晴天水秋雲薄　從注洪氏隨筆作天永勝水字逺¶
矣¶
寓目　秦州詩¶
山寺　秦州詩¶
<pb:KR3j0076_WYG_053-46b>¶
麝香眠石竹一連　頂山園　麝以香賊鸚鵡以言囚¶
自非遥岑絶磴人迹不到之地安得眠食遂性耶此亦¶
所謂意外之巧也次連寫凄寂之景如此細麗真小庾¶
嗣音也¶
亂石通人過　頂細路¶
懸崖置屋牢　顧髙字¶
上方重閣晚　就髙字收轉¶
百里見秋毫　并收野字　上六句皆細寫結忽拓開¶
<pb:KR3j0076_WYG_053-47a>¶
然云見愁毫仍歸于細先着晚字然後折出見秋毫更¶
不直¶
即事和親事却非　和親本冀以紓國難豈知公主復¶
歸羣凶猶熾至是始悟其非不已徒貽社稷之恥乎¶
人憐漢公主二句　不追論和親之非仍以公主生還¶
為已功大臣無恥誤國可戒可怒故反覆責之¶
遣懐　厯亂無端全似風騷豈得以起承轉合求之¶
夜來歸鳥盡　夜來即謂此日之夜　玩全篇曰霜露¶
<pb:KR3j0076_WYG_053-47b>¶
自春而秋也曰日斜自朝至暮也無時不悲無計可遣¶
失栖之鴉無家之客悲啼清淚那得不盈睫乎¶
天河　句句比興偏字字着題¶
常時任顯晦二句　一起便是天河　暗寓亂世識忠¶
臣也¶
縱被浮雲掩一連　是河不是星月¶
含星動雙闕一連　頂出永夜中四句有一老杜小影¶
在内¶
<pb:KR3j0076_WYG_053-48a>¶
牛女年年渡二句　刺先據要津之人不已容也¶
初月微升古塞外一聨　頂影斜¶
河漢不改色　頂光細¶
闗山空自寒　用闗山月與河漢屬對新¶
庭前有白露二句　本詩零露團兮　後四句承隱字¶
皆以甲夜即無月反襯初字¶
歸□春色豈相訪　方云預望其來所謂社日逺看人¶
是相訪也　春色句是生生世世　反對霜雪¶
<pb:KR3j0076_WYG_053-48b>¶
衆雛還識機　衆雛句是子子孫孫　反對儔侣稀篇¶
中豈字還字儻字㑹字愈活愈醒¶
擣衣　如泣如訢　前四語俱在題前落脉¶
一寄塞垣深　深字能與不返二字呼應¶
促織草根吟不穩　頂哀音兼微細¶
久客得無淚　頂動人¶
故妻難及晨　猶言秋天不肯明也¶
悲絲與急管二句　亦顧起二句¶
<pb:KR3j0076_WYG_053-49a>¶
螢火　刺詩仍帶憫惜故味長　起四句四折¶
幸因腐草出　楊云起句暗㸃螢¶
敢近太陽飛　次句反㸃火¶
未足臨書卷　實事翻用¶
隨風隔幔小一連　先寫出一層飄零¶
十月清霜重二句　結更轉得有力何處歸與上㸃衣¶
隔幔傍林層層呼應¶
蒹葭體弱春甲早　古人入聲字收入平上去三聲如¶
<pb:KR3j0076_WYG_053-49b>¶
甲字自可作平聲讀也道昇先生之論如此然亦有上¶
去作平者¶
苦竹味苦夏蟲避　頂守字¶
叢卑春鳥疑　頂弱字¶
除架　公自注𤓰架也¶
束薪已零落　自稀以至于除¶
寒事今牢落二句　落句直言曽不如秋蟲暮雀猶知¶
懐舊也　因除架悟人生消息之理有初必終不必說¶
<pb:KR3j0076_WYG_053-50a>¶
盡¶
秋笛　後四句忽然轉折非此老筆力其誰敢為¶
送逺　定翁云末二句未喻按江淹詩送君如昨日簷¶
前露已團¶
觀兵　李泌請命郭子儀並塞北出直搗范陽公持論¶
與之暗合落句即李愬取蔡之策¶
天末懐李白　悃欵　落句疑白已死地下當與三閭¶
相贈答也¶
<pb:KR3j0076_WYG_053-50b>¶
魑魅喜人過　嵇叔夜恥與魑魅争光此句指與白争¶
進者言之　鬼神忌才喜伺過失古人四聲多轉借用¶
之非過從之過也此解出安溪先生最有意味葢以比¶
惡俊異訾文雅之徒¶
獨立　水鳥猶慮搏擊微蟲尚有網羅况人事有甚于¶
此者乎¶
空囊翠柏苦猶食　古人有食柏而體生毛羽者翠柏¶
句與下無衣對¶
<pb:KR3j0076_WYG_053-51a>¶
吾道屬艱難　謂必擇所依也¶
蕃劍又非珠玉裝　妙在此句呼得氣字身字起¶
虎氣必騰上一連　夕公云虎邱嘗有劍氣狀如虎延¶
平津劍躍化為龍¶
銅瓶　容齋極稱其曲折宛轉細讀果是異人¶
百丈有哀音　從深字生來　無中生有更入神也¶
側想美人意　此句追想走向活路便空濶詩須如此¶
脫化¶
<pb:KR3j0076_WYG_053-51b>¶
猶得折黄金　得失二字照應　井廢殿摧人往銅瓶¶
反因失水幸在治亂得失意外相反重㫖隱躍¶
觀安西兵過赴闗中待命二首用意始如神　謂因材¶
駕馭老馬不遺知道之能飢鷹不成飽颺之患則人人¶
可以臨危授命風塵不足静也　安溪先生云老馬夜¶
知道者經多而熟也蒼鷹秋著人者時至而厲也臨危¶
即用蒼鷹意久戰則用老馬意兼此二者用意始能如¶
神葢練事明而决機速兵家之要盡于此矣¶
<pb:KR3j0076_WYG_053-52a>¶
第二首心肝奉至尊　語不可學¶
竟日留歡樂二句　待命　此即之子于征有聞無聲¶
之意¶
送人從軍　秦州詩¶
野望　葉已稀而風更勁則望中彌曠日沉而山勢加¶
長則層層陰晦中四句皆承發端二句而又次第相生¶
自逺而近也¶
葉稀風更落　含林字¶
<pb:KR3j0076_WYG_053-52b>¶
山迥日初沉　含晚字¶
示姪佐(佐草堂在/東柯谷)滿谷山雲起一連　承茆屋趣谷中¶
雲滿澗瀑忽懸深山絶壑陰晴互異句法為有神也¶
從人覔小胡孫許寄　如何措筆乃爾藴藉¶
人說南州路　覓字已藏許字¶
為寄小如拳　逐字位置¶
童稚捧應癲　反駭字并應小字¶
秋日阮隱居致薤三十束　字字精到¶
<pb:KR3j0076_WYG_053-53a>¶
畦蔬繞舍秋　先位置此句妙　即帶出秋日¶
盈筐承露薤　盈筐三十束也承露藏秋字¶
不待致書求　致字從對面反出¶
束比青蒭色　出束字¶
衰年闗鬲冷二句　并及情味　楊明逺作扁豆五言¶
古詩長篇予謂當檢本草并以性味之良作一連或頗¶
&KR0339;之試看老杜于八句内尚不遺漏也¶
秦州見勅目薛三據授司議郎畢四曜除監察與二子¶
<pb:KR3j0076_WYG_053-53b>¶
有故逺喜遷官兼述索居凡三十韻　此篇叚落尚未¶
詳¶
獨慙投漢閣一連　公之自責如此于摩詰廣文有恕¶
詞焉可謂忠厚之至¶
宫臣仍㸃染　指司議¶
柱史正零丁　指監察¶
喚人看騕褭　方于上句上分謂喚人以下乃公自喻¶
今從之¶
<pb:KR3j0076_WYG_053-54a>¶
旅泊窮清渭　指索居¶
隴俗輕鸚鵡　自謂¶
原情類鶺鴒　指二子¶
秋風動闗塞　指索居¶
髙卧想儀形　喜遷¶
寄彭州髙三十五使君適虢州岑二十七長史參三十¶
韻(時患/瘧病)前賢命可傷　此句以寓今我獨凄凉也¶
諸侯非棄擲　指髙使君¶
<pb:KR3j0076_WYG_053-54b>¶
半刺已翺翔　岑為長史故曰半刺¶
客子鬥身强　注鬥一作問當是聞字之誤白詩中用¶
之最熟¶
羇旅推賢聖　用仲尼旅人¶
有靦屢新粧　有靦句似指避鬼而復屢至即上所謂¶
不銷亡也趙與時賔退録所謂不惟避之而且塗抺其¶
面¶
盡室在邊疆　秦州¶
<pb:KR3j0076_WYG_053-55a>¶
荆玉簪頭冷　指岑¶
巴牋染翰光　指髙¶
更得清新否　可見清新二字詩家最上一乘法具此¶
矣¶
寄岳州賈司馬六丈巴州嚴八使君兩閣老五十韻¶
元白代書百韻之祖¶
討胡愁李廣　謂老將數奇無功也¶
奉使待張騫　謂未有囬鶻之助也¶
<pb:KR3j0076_WYG_053-55b>¶
虛修水戰船　謂昆明池落賊中也¶
蒼茫城七十　謂君出走¶
流落劍三千　謂陵被發　用魚腸之劍三千¶
畫角吹秦晉　晉注一作塞秦塞謂桃林之塞賊自潼¶
闗入也諱兩都連破但舉近郊言之¶
花動朱樓雪二句　含下霽景¶
衣冠心慘愴二句　含下悲風　四句言雖宇宙重開¶
然收京非可賀之事如此立言乃為得體¶
<pb:KR3j0076_WYG_053-56a>¶
宫莎軟勝綿　注莎刋作花按宫莎出入所踐也花字¶
不通¶
舊好腸堪斷一連　綰上起下¶
翠乾危棧竹　指巴¶
紅膩小湖蓮　指岳¶
朱絲有斷絃　此用直如弦死道邊也¶
地僻昏炎瘴　指岳¶
山稠隘石泉　指巴¶
<pb:KR3j0076_WYG_053-56b>¶
典郡終微眇　指嚴使君¶
治中實棄捐　指賈司馬¶
去去才難得一連　轉接渾化¶
他鄉饒夢寐一連　綰合¶
寄張十二山人彪三十韻曹植休前軰　頂上詩興¶
張芝更後身　頂上草書¶
世祖修髙廟一連　按此借漢晉以為喻而宗廟之焚¶
燬闕廷之匡復盡于十字中矣叙事簡妙若此真攢簇¶
<pb:KR3j0076_WYG_053-57a>¶
五行手也¶
商山猶入楚一連　招隱亦何藴藉¶
存想青龍秘三韻　當天翻地覆之時畊岩結草想青¶
龍而騎白鶴静者之妙如此此數句隱顯映帶其妙處¶
未易名言亦可以悟作律之法¶
鼔角凌天籟　分外清新¶
闗山信月輪　方與山人相闗¶
寄李十二白二十韻筆落驚風雨一連　非此頂仙人¶
<pb:KR3j0076_WYG_053-57b>¶
不出¶
未負幽棲志一連　闗照前後事¶
蘇武先還漢　句未詳¶
莫怪恩波隔二句　落句反用天不可問之意　此篇¶
不獨惜其才且為白其節古人厚於友朋如此¶
　¶
　¶
　義門讀書記卷五十三¶
