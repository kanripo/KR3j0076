# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:16.075237
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷五十一
<pb:KR3j0076_WYG_051-1a>¶
欽定四庫全書¶
　義門讀書記巻五十一¶
　　　　　　　　　　翰林院侍讀學士何焯撰¶
　　杜工部集¶
宋景濂為俞黙翁杜詩舉隅序以為註杜者無慮數百¶
家大抵務穿鑿者謂一字皆有所出泛引經史巧為附¶
㑹楦醸而叢脞騁新竒者稱其一飯不忘君發為言詞¶
無非忠君愛國之意至扵率爾詠懐之作亦必遷就而¶
<pb:KR3j0076_WYG_051-1b>¶
為之説説者雖多不出于彼則入于此遂使子美之詩¶
不白于世余謂此言蓋切中諸家之病而明人注杜則¶
又多曲為遷就以自發其怨懟君父之私其為害蓋又¶
有甚焉者矣景濂譏劉辰翁于杜詩輕加批抹如醉翁¶
寤語終不能了了其視二者相去不逺元人皆崇信辰¶
翁莫有斥其非者此實自景濂發之而注杜者從未有¶
一言及之何耶黙翁名浙字季淵宋開慶己未進士蓋¶
因生不逢辰有所托而為之者序言其各析章句于體¶
<pb:KR3j0076_WYG_051-2a>¶
叚之分明脈絡之聯屬三致意焉亦必有可觀惜余不¶
及見也¶
奉贈韋左丞丈　觀唐代贈送之詩惟老杜篇篇意思¶
深長此篇發端二語氣象&KR0310;廹早年詩如此　此詩兼¶
帶齊梁氣調¶
賦料揚雄敵一聨　儒者之華¶
致君堯舜上一聨　儒者之實¶
此意竟蕭條　提起¶
<pb:KR3j0076_WYG_051-2b>¶
此意竟蕭條(至/)到處潛悲辛　出則出處則處若不行¶
道而徒餔啜豈不可痛乎¶
朝扣富兒門四語　非身歴京華不知其言之悲扣門¶
二句并縈拂紈絝¶
主上頃見徴四語　透出多誤¶
每于百寮上　謂林甫之前也¶
竊效貢公喜一聮　望其如王陽乃僅同子貢二句寓¶
意深婉¶
<pb:KR3j0076_WYG_051-3a>¶
焉能心怏怏　言不能與衆伍也心怏怏應潛悲辛¶
祗是走踆踆　應行歌三十載¶
今欲東入海　應隱淪¶
尚憐終南山(至末/)　終南頂去秦一飯并縈拂杯炙末¶
句収入海并顧縱鱗誰能非傲世語葢雖去仍望如韋¶
者能馴之誦于百寮何不言之主上乎終南山屬意大¶
臣清渭濵屬意主上不可以悻悻一决之詞例之也¶
白鷗没浩蕩　志林宋敏求謂鷗不能没改作波字按¶
<pb:KR3j0076_WYG_051-3b>¶
小謝集有往敬亭路中聨句云鷖鷗没而遊此没字所¶
本不必泥鷗不能没之説¶
送高三十五書記　無窮轉變起伏¶
脱身簿尉中　當是由封邱尉為掌書記也¶
十年出幕府二句　以封常清前例期之非虛設也¶
念子何當歸邊城有餘力　何當歸有餘力應休王師¶
無迹¶
贈李白　太白初放還山時作¶
<pb:KR3j0076_WYG_051-4a>¶
亦有梁宋遊二句　雙収¶
遊龍門奉先寺　用两層叠注逼出末句有力¶
已從招提遊二句　撇過遊字¶
隂壑生虛籟　初夜¶
月林散清影　月升¶
天闕象緯逼二句　指宿　天闕謂伊闕也注改闚字¶
死對無味境之竒在龍門遊宿在寺中四句寫龍門以¶
寺起結界畫輕重自見　龍門是最高處却從下方衆¶
<pb:KR3j0076_WYG_051-4b>¶
壑襯起林開而象緯入牖籟發而衣裳覺冷四句中次¶
第相生恰又偪出覺字晨字¶
望嶽　首尾實中四句虚¶
岱宗夫如何　嶽字倒起夫如何三字盡望之神理夫¶
如何三字幾不成語然非三字無以成下句有數百里¶
之氣象若上句俱雄麗則一李長吉耳趙閑閑記前輩¶
論詩語¶
齊魯青未了　望字¶
<pb:KR3j0076_WYG_051-5a>¶
造化鍾神秀二句　指嶽¶
盪胸生曽雲二句　是第二層望¶
㑹當凌絶頂　反醒望字¶
一覧衆山小　収嶽　句出法言¶
陪李北海宴歴下亭　天寳初邕為汲郡北海二太守¶
東藩駐皂葢　駐字直貫注落日句¶
濟南名士多　邑人在坐¶
交流空湧波　言水波湧起在空中也¶
<pb:KR3j0076_WYG_051-5b>¶
落日將如何　起難重過¶
從公難重過　陪字¶
登歴下古城員外新亭(同李邕作/)圓荷想自昔　當指¶
東湖故事記酉陽雜俎有之更考¶
芳宴此時具二句　闗鎖上下¶
不阻蓬蓽興　同字¶
元都壇歌　開長吉¶
青石漠漠常風寒　蕭爽¶
<pb:KR3j0076_WYG_051-6a>¶
鐵鏁高&KR0183;不可攀二句　子午道從杜陵抵終南公夲¶
杜陵人而故人長往遂高不可攀故歎羡其獨能致身¶
福地也¶
今夕行　今之輸後之贏者也進者乃退退者真進笑¶
者無逺見耳只説半面有味¶
邂逅豈即非良圖　良圖即在輸處¶
兵車行　咸陽橋即中渭橋此詩自為河隴用兵而作¶
或謂刺南詔之師非也¶
<pb:KR3j0076_WYG_051-6b>¶
塵埃不見咸陽橋　此不見虛字實用後二不見實字¶
虚用作章法映帶¶
行人但云㸃行頻　但云藏下申恨一層目前一層意¶
中也¶
邊亭流血成海水　血流入青海故稱海水也¶
君不見漢家山東二百州　君指過者　言山東二百¶
州已包天下矣¶
千村萬落成荆把　起索租借秦人以包天下¶
<pb:KR3j0076_WYG_051-7a>¶
况復秦兵耐苦戰二句　曲折穿漏不直亦有賓主¶
借秦人口中帶出以所見者包舉所不及見者也¶
長者雖有問　重喚過者作一頓挫　雖字與上但字¶
暗相呼應雖有問當云雖無問易一字即怨而不怒也¶
役夫敢申恨　敢之為言不敢也¶
信知生男惡四語　廻顧爺娘送哭中間健婦句仍不¶
漏妻子¶
君不見青海頭(至末/)　君指過者　咸陽橋青海頭人¶
<pb:KR3j0076_WYG_051-7b>¶
哭鬼哭首尾相對篇中逐層相接纍纍珠貫　弊中國¶
以邀邊功農桑廢而賦斂益急不待祿山作逆山東已¶
有土崩之勢矣况畿輔根夲亦空虛如是一朝有事誰¶
與守耶借漢以喻唐借山東以切闗西尤得體¶
高都䕶驄馬行　唐書高仙芝傳仙芝少隨父至安西¶
累擢副都䕶四征都知兵馬使天寳六載虜勃律王及¶
公主還代夫蒙靈詧為四鎮節度使九載討石國平之¶
獲其王入朝除武威太守河西節度使代安思順思順¶
<pb:KR3j0076_WYG_051-8a>¶
諷羣胡剺面割耳請留制復留思順以仙芝為右羽林¶
大將軍公詩葢作于此時惜其屢立大功而終老于環¶
衛也¶
猛氣猶思戰塲利　縈拂臨陣¶
萬里方看汗流血　束逺字即起何由出¶
青絲絡頭為君老　顧伏櫪¶
何由却出横門道　正結　應來向東¶
天育驃騎歌　画馬徒存而真馬老死槽櫪不得為天¶
<pb:KR3j0076_WYG_051-8b>¶
子用公詩葢寓葉公画龍之嘆乎只説時無王良伯樂¶
不使其流及上¶
矯矯龍性合變化二句　是健字精神乃稱其為天子¶
馬也¶
遂令大奴守天育　胡仔曰東坡書此詩作字天育按¶
作守乃與别養合特設天育一廐專官守之也作字不¶
與養字重複乎¶
張公歎其材盡下　以張公興良樂¶
<pb:KR3j0076_WYG_051-9a>¶
鳴呼健歩何由騁　顧走千里¶
時無王良伯樂死即休　縈拂張景順雖欲盡力于天¶
子誰知之者¶
白絲行落絮遊絲亦有情二句　極其眩曜而後折之¶
秋雨嘆堂上書生空白頭　後時也¶
第三首秋來未省見白日　結出本意¶
醉時歌　目空一世而不露輕肆之迹人但以為曠達¶
耳¶
<pb:KR3j0076_WYG_051-9b>¶
先生有道出羲皇四語　即下儒術孔徒也下以同襟¶
期三字束住則此四語亦自譽也¶
杜陵野客人更&KR0339;二句　野客被褐并不得為廣文先¶
生矣故更為臺省食肉者所&KR0339;¶
日糴太倉五升米　日糴太倉亦不如先生猶月請俸¶
嵗縻粟也¶
燈前細雨簷花落　燈前頂上夜沉沉　簷花落頂上¶
春字¶
<pb:KR3j0076_WYG_051-10a>¶
相如逸才親滌器　歸則無所不堪¶
子雲識字終投閣　不歸恐有甚者¶
石田茒屋荒蒼苔　言猶可力耕自食¶
孔邱盗跖俱塵埃　紛紛袞袞孰非跖之徒與俱為塵¶
埃而我二人雖儒術轗軻自信身後名高萬古則亦不¶
須慘愴無疑樂飲也¶
生前相遇且銜盃　身後名生前酒兼而有之我二人¶
高歌曠達真天下窮極貴盛之人矣即餓死何不足况¶
<pb:KR3j0076_WYG_051-10b>¶
劚荒力作其窮辱僅比于相如之滌器亦非腐䑕所能¶
嚇乎勸其并去此官與已同也¶
醉歌行詞源倒流三峡水　能綴文也¶
筆陣獨掃千人軍　指草書¶
只今年纔十六七　更小于陸¶
暫蹶霜蹄未為失　承驊騮¶
㑹是排風有毛質　承鷙鳥¶
風吹客衣日杲杲(至末/)　風吹二句言别之苦貧賤句¶
<pb:KR3j0076_WYG_051-11a>¶
収轉落第兩路夾出酒盡獨醒來此時即望以一醉遣¶
懐不可得也對酒如此况㑹散乎不欲傷勤之意故聲¶
出復吞然躑躅之間涕零有莫能制者矣¶
贈衞八處士　句句轉¶
訪舊半為鬼　暗藏衞八之父在内¶
夜雨剪春韭　雖然倉卒薄設猶必冐雨剪韭所以見¶
其恭也¶
新炊間黄梁　宋子京書作聞黄梁非常生動¶
<pb:KR3j0076_WYG_051-11b>¶
苦雨奉寄隴西公所思碍行潦　指隴西公¶
式瞻北隣居　指王徴士¶
同諸公登慈恩寺塔　方云皇州以上十六句形容塔之¶
高凡山頂日夜大風故廟宇皆用鐵瓦老杜烈風無時休¶
非身歴至高處不知其妙也仰穿二句謂塔中磴道盤旋¶
而上每級之下必以邪拄枝撑幽矣既至塔頂身在半空¶
北斗若挂其户河漢若聽其聲羲和少昊仿彿可覩秦中¶
諸山從髙望之皆培塿俯視一氣瀰漫皇州且不辨况涇¶
<pb:KR3j0076_WYG_051-12a>¶
渭二水乎此段形容其高俱可解回首八句方屬風刺¶
自非曠士懐一聮　次聮難接最是曲折變化　二句¶
固是行文曲折處然亦暗為後半伏脉¶
仰穿龍蛇窟一聮　接語工細登字不枯¶
七星在北戸一聫　是跨蒼穹¶
羲和鞭白日二句　収到慈恩¶
廻首呌虞舜四句　從上皇州二字忽然轉入諷刺比¶
興相緯暗移不覺¶
<pb:KR3j0076_WYG_051-12b>¶
黄鵠去不息二句　言欲褰裳去之也¶
君看隨陽㕍二句　結語暗與㕍塔相闗隨陽又頂日¶
晏來　廻首以下或有所托前半若如三山老人遽妄¶
為穿穴是忘題目之為登塔也¶
示從孫濟　娓娓惻惻宗老訓誡之詞中入比體似歌¶
似謡两漢風流宋張表臣珊瑚詩話云萱忘憂而已死¶
竹可愛而不蕃則荒落甚矣水濁而不復其清源葵傷¶
而不芘其根本則宗族乖離之况也此詩人因物而興¶
<pb:KR3j0076_WYG_051-13a>¶
竹枝霜不蕃　蕃作翻字佳¶
九日寄岑參两脚但如舊　陳后山夲作雨是也作两¶
則中間無根矣¶
所向泥活活　先起寄岑¶
思君令人痩　風雨思朋友¶
吁嗟乎蒼生　申前苦雨¶
大明韜日月四語　鄭之雞鳴曹之候人此作者之體¶
源所自出¶
<pb:KR3j0076_WYG_051-13b>¶
是節東籬菊　指九日¶
送孔巢父謝病歸遊江東兼呈李白　似用太白體¶
深山大澤龍蛇逺四句　虗景作襯¶
自是君身有仙骨四句　言我自惜巢父之為人非如¶
俗流欲以富貴縻之也¶
惜君只欲苦死㽜　應不肯住¶
南尋禹穴見李白　太白刺貴妃辱力士被&KR0379;還山亦¶
掉頭不屑富貴人也¶
<pb:KR3j0076_WYG_051-14a>¶
飲中八仙歌　董易農云每人為韵句中各見仙字意¶
然以太白為綱領　白傳因此詩而附㑹八人未嘗如¶
昔人為竹林之遊也¶
道逢麯車口流涎　道逢改路見從白氏長慶集注¶
李白一斗詩百篇一段　獨多一句㸃出眼目八人中¶
太白尤與公論交酒罏者也　通章皆嘆諸子之不得¶
志有托而逃言外亦自寓已之沉飲聊自遣也八人中¶
焦遂獨無官位詩亦以是終猶之杜陵有布衣也　凡¶
<pb:KR3j0076_WYG_051-14b>¶
三人兩句四人三句一人四句相雜成章¶
曲江三章第一章白石素沙亦相蕩　層次深淺¶
麗人行　前半鋪揚處皆詩人君子偕老之體¶
紫駞之峯出翠釡二句　交互對¶
簫鼓哀吟動鬼神　帶叙一句¶
後來鞍馬何逡廵二句　即指丞相蓋謂國忠也¶
當軒下馬入錦茵　言其一無所避分明指斥其男女¶
無别故只用虛叙却㽜向末句中㸃破¶
<pb:KR3j0076_WYG_051-15a>¶
楊花雪落覆青萍一聮　暗指諸楊覆亡貴妃賜死之¶
事此篇蓋追賦以為後世鍳末句就本事収轉言要津¶
鞍馬炙手可熱者徒以雄狐之醜遺臭萬世五家車騎¶
瞥眼不知所往也若後多費烟墨即與題不稱味亦無¶
餘故畧以廋詞&KR1357;括耳¶
樂遊園歌　于今為南内于漢不嘗為樂遊乎芙蓉園¶
夾城仗有時而盡而吾詩可以垂之無窮然則何以無¶
歸為悲哉結句又以自解也獨立二字不但為㑹散寂¶
<pb:KR3j0076_WYG_051-15b>¶
寞言之¶
煙綿碧草萋萋長　此句中暗伏無歸與結處呼應¶
曲江翠幕排銀牓　對無歸¶
拂水低徊舞袖翻　對獨立¶
只今未醉已先悲　貧賤如昔又加以老安得不未醉¶
先悲乎¶
聖朝亦知賤士醜　醜謂以有道貧賤為恥也¶
一物自荷皇天慈　但荷天慈則不被君恩可知措詞¶
<pb:KR3j0076_WYG_051-16a>¶
微婉¶
渼陂行　縮夲江海賦¶
天地黤惨忽異色　與自非曠士懷登兹翻百憂同法¶
晉李顒渉湖詩黯蕩天時隂岧嶤舟航舞長川廣澤雲¶
氣吞吐風浪廻旋往往然也¶
鼉作鯨吞不復知　為萬頃起伏¶
舟子喜甚無氛埃　一半明¶
宛在中流渤澥清二句　中間界劃¶
<pb:KR3j0076_WYG_051-16b>¶
下歸無極終南黒　一半晦¶
半陂已南純浸山　頂終南黒¶
水靣月出藍田闗　廻舟月出于叙景中暗暗帶出¶
此時驪龍亦吐珠二聮　上二連水中之影此二連水¶
中之氣萬頃之竒非此不能參靈極妙亦暗與前黤慘¶
憂思相應也¶
渼陂注　入濴水濴當作澇説文亦無此語¶
渼陂西南臺懐新目似擊二句　謝家句法¶
<pb:KR3j0076_WYG_051-17a>¶
乘陵惜俄頃　乘陵謂乘扁舟而陵長風也俄頃對後¶
彌年¶
外物慕張邴　張是張長公舊注以為留侯與邴曼容¶
不類¶
戲簡鄭廣文兼呈蘇司業頼有蘇司業　頼作近近字¶
與三十年呼應¶
時時乞酒錢　亦差勝騎驢三十載旅食京華春耳¶
夏日李公見訪貧居類村塢　幽也¶
<pb:KR3j0076_WYG_051-17b>¶
客意已驚秋　已字注庶字¶
巢多衆鳥鬥　頂逺林　以下六句從逺林長流四字¶
更轉一層自作客主極文之變¶
苦遭此物聒　反起靜字　巢多衆鳥鬥四句偷蟬噪¶
林逾靜鳥鳴山更幽反用之此宋人翻案法所自也但¶
公不肯一槪生抝耳¶
水花晚色静　頂長流又見不假清風而自凉也¶
奉同郭給事湯東靈湫作　説者為指祿山事予尚未¶
<pb:KR3j0076_WYG_051-18a>¶
喻¶
東山氣鴻濛　湯泉¶
閬風入轍跡四句　轉入湯東靈湫明皇常與妃子行¶
幸湯泉駐蹕靈湫䙝舉祀禮詩乃紀其事以起諷¶
王命官屬休　插入郭給事¶
百祥奔盛明二句　此當時獻諛之徒為是語下文出¶
見蓋有由則公與給事所見也¶
坡陀金蝦蟆以下　或賦當日靈湫所見或因靈湫而¶
<pb:KR3j0076_WYG_051-18b>¶
感事寓言亦頗似之¶
金蝦蟆注　隋書蕭吉傳房陵王為太子言東宫多鬼¶
&KR0146;鼠妖數見上令吉詣東宫禳邪氣于宣慈殿設神座¶
有廻風從艮地鬼門來撲太子座吉以桃湯葦火駈逐¶
之風出宫門而止又謝土于未地設壇于四門置五帝¶
座于時至寒有蝦蟆從西南來入人門升赤帝座還從¶
人門而出行數歩忽不見上大異之上言太子當不安¶
位¶
<pb:KR3j0076_WYG_051-19a>¶
夜聼許十損誦詩愛而有作誦詩渾遊衍　似指其言¶
之多溢此詩蓋戲之也¶
人間夜寥閴　倒結夜聼¶
橋陵詩三十韵因呈縣内諸官　前半布置好¶
坡陁因厚地　沃野開也¶
却畧羅峻屏　崇岡擁也¶
雲闕虛冉冉八句　寫得隂沉慘淡¶
髙岳前嵂崒六句　夲呈縣内諸官却兼寫縣外形勝¶
<pb:KR3j0076_WYG_051-19b>¶
詩為橋陵作也¶
王劉美竹潤四句　指縣内諸官¶
驄馬行　賜者太常梁卿李鄧公乃後得故賜馬本事¶
至後始出¶
鄧公馬癖人共知　指題中注愛而有之¶
夙昔傳聞思一見　伏後¶
顧影驕嘶自驚寵　暗藏賜馬¶
銀鞍却覆香羅帕　轉出賜馬¶
<pb:KR3j0076_WYG_051-20a>¶
卿家舊賜公取之　卿家指梁卿¶
此馬數年人更驚　廻顧夙昔傳聞¶
不與八駿俱先鳴　縈拂賜馬極咏嘆淫泆之致¶
雲霧晦㝠方降精　大宛之種　漢書大宛馬其先天¶
馬子也　良驥老始成言其成與八駿俱鳴言其用方¶
降精句言其生¶
自京赴奉先縣咏懐五百字　紆廻頓挫極温柔敦厚¶
之味所以異于鄙儒之大言也¶
<pb:KR3j0076_WYG_051-20b>¶
老大意轉拙　咏懷起¶
白首甘契濶　未遇堯舜故¶
非無江海志二句　對下巢由不憂¶
生逢堯舜君　對稷契句¶
葵霍傾太陽二句　將稷契堯舜一綰¶
顧惟螻蟻輩　螻蟻輩即同學翁之事干謁者下之盈¶
朝多士衛霍食客皆此曺也¶
胡為慕大鯨　鯨魚于海公之志則然曰胡為者反言¶
<pb:KR3j0076_WYG_051-21a>¶
之亦若自嘲其拙也¶
以兹悟生理　言自知不得不與螻蟻爭榮¶
忍為塵埃没　承老大白首¶
沉飲聊自遣　言吾誠笑螻蟻之卑亦少愧巢由之高¶
矣然終未能以吾之性易彼之節所以進退躑躅沉飲¶
自遣也¶
放歌頗愁絶　放歌所以為歡而翻云愁絶者為有失¶
業徒逺戍卒隱憂方大難以自遣也　鮑詩長歌欲自¶
<pb:KR3j0076_WYG_051-21b>¶
慰彌起長恨端公促作一句¶
霜嚴衣帶㫁　對彤庭分帛¶
&KR0214;尤塞寒空　此天戒也　&KR0214;尤竟天對後逺戍民之¶
失業尤夲病也故語有詳畧¶
鞭撻其夫家　指民怨　此等語秦中吟之祖¶
君豈棄此物　分帛而不分憂則如棄之也¶
多士盈朝廷　廻顧當今廊廟具二句¶
况聞内金&KR0741;二句　指國空　此又言好武功而寵邊¶
<pb:KR3j0076_WYG_051-22a>¶
將舉其奢滛驕恣可知也¶
煖客貂鼠裘四句　二客字乃所謂無恥而事干謁者¶
也　又對下十口飢渴¶
路有凍死骨　應霜嚴等句¶
羣冰從西下　羣冰與前疾風嚴霜皆比羣小之盈朝¶
也¶
老妻寄異縣　應布衣濩落¶
庻往共飢渴　赴縣¶
<pb:KR3j0076_WYG_051-22b>¶
豈知秋未登二句　未作禾嵗自豐稔貧家倉卒偏以¶
餒死也¶
生常免租税　對前出帛¶
名不𨽻征伐　對下逺戌¶
黙思失業徒二句　収窮年憂黎元¶
憂端齊終南　咏懷結　二句言士之窮若此况下民¶
與戍卒乎此憂又有甚于一家十口者故不可掇也¶
中間就温湯一事言之可憂已有數端况通計民生失¶
<pb:KR3j0076_WYG_051-23a>¶
業五大在邊其憂眞有百端交集者故曰齊終南也¶
自首句至愁絶句皆自叙其志尚也竊比稷契而不遇¶
而猶覬此志之伸至于取笑而不顧者蓋雖有江海之¶
好而不忍忘君雖非廊廟之材而不可奪志故也仕路¶
之徒如螻蟻之求穴鑽營趨附我則又所慕者大恥事¶
干謁所以至於老而不遇猶不能變其夙志以徇巢由¶
之節可謂窮矣故向之浩歌激烈者今又放歌而愁絶¶
也嵗暮至再述叙其經行所見宴遊之事所聞奢靡之¶
<pb:KR3j0076_WYG_051-23b>¶
風以感切時政壮遊詩所謂舉隅見繁費引古惜興亡¶
者意此類也北轅至末叙已歴險赴家而有飢餓之慘¶
因以念窮民而憂國事蓋應第二節路有凍死之意又¶
終首節所謂歎息熱膓者于是不久而祿山之難作矣¶
(系安溪先生語/)¶
奉先劉少宰新畵山水障歌堂上不合生楓樹　畵障¶
怪底江山起烟霧　是新畵¶
畵手亦無數六句　皆有新字在¶
<pb:KR3j0076_WYG_051-24a>¶
得非元圃裂四句　大槩寫¶
反思前夜風雨急四句　跌斷插入四句新障變化曲¶
折并奉先少府亦不漏畧¶
野亭春還雜花逺　言其明¶
漁翁暝踏孤舟立　言其暗¶
滄浪水深青溟濶　言其平¶
欹岸側島秋毫末　言其側　野亭以下六句細寫¶
两層相對逐層不亂¶
<pb:KR3j0076_WYG_051-24b>¶
自有两兒郎　帶叙¶
大兒聰明到二句　畵其高處¶
小兒心孔開二句　畵其下處　四句又將大處細景¶
補出¶
青鞵布襪從此始　暗應新字結¶
白水縣崔少府十九翁高齋三十韵崇岡相枕帶二句¶
　雖有崇岡枕帶而所處旣高則曠野皆如咫尺二句¶
曲折善形容¶
<pb:KR3j0076_WYG_051-25a>¶
泉聲聞復息　泉聲是動復息是静含下動静二字¶
有似懼彈射　起下隱字¶
為我炊雕胡　對旅食¶
相對十丈蛟　十丈蛟承上長松言之¶
何得空裡雷二句　形容松濤也¶
崑崙崆峒顛二句　烟霾霧擁則山若増而高故云¶
人生半哀樂二句　一綰¶
三川觀水漲二十韵礧磈共充塞　充塞字與南池篇¶
<pb:KR3j0076_WYG_051-25b>¶
用韵同¶
不有萬穴歸四句　接法竒變¶
及觀川源漲二句　出意反襯　江海猶懼其覆則平¶
陸何可復見竒之又竒¶
悲青坂　落句深傷中人督戰以致一敗塗地也¶
哀江頭輦前才人帶弓箭四句　無賢才廢武偹皆暗¶
寓其中¶
翻身向天仰射雲二句　仰天一箭而翼墜雙飛此指¶
<pb:KR3j0076_WYG_051-26a>¶
陳元禮請殺貴妃事其云輦前才人者姑隱避其詞如¶
聞比興在可解不可解之間欲人思而自得之耳¶
去住彼此無消息　去謂上皇住謂肅宗¶
哀王孫長安城頭頭白烏二句　烏生八九子猶哀鳴¶
相呼天子出走獨不能庇其子孫乎¶
屋底達官走避胡　曰達官不忍斥言也¶
金鞭斷折九馬死　曰馬死代為之解諱莫如深也¶
不敢長語臨交衢二句　頓斷不直¶
<pb:KR3j0076_WYG_051-26b>¶
朔方健兒好身手　此朔方謂幽燕非朔方軍也¶
大雲寺贊公房四首　格詩¶
黄鸝度結構二句　暗入花邊¶
第二首取用及吾身　對下潤字¶
第三首　此篇雖謝元暉無以過¶
玉繩廻斷絶二句　鐵鳯横亘於玉繩之中若中斷¶
第四首童兒汲井華　根上首塵沙來¶
明霞爛複閣　根上首天黒¶
<pb:KR3j0076_WYG_051-27a>¶
側塞被徑花　根上首地清¶
蘇端薛復筵簡薛華醉歌愛客滿堂盡豪翰承交有道¶
坐中薛華善醉歌　承文章有神¶
近來海内為長句四句　唐初七言歌行多用齊梁舊¶
體至公等乃專法鮑明逺行路難極于遒壮故詩中專¶
以長句為言也岑參有與獨孤漸道别長句兼呈嚴八¶
侍御詩¶
萬事終傷不自保　顧垂老遇亂¶
<pb:KR3j0076_WYG_051-27b>¶
如何不飲令心哀　収轉緩憂¶
晦日尋崔戢李封尸寢驚敝裘　伏嬾字¶
晚定崔李交　崔李蘇鄭是切對¶
况因令節求　㸃晦日¶
草芽既青出二句　春氣和柔¶
濁醪有妙理二句　東坡濁醪有妙理賦出此¶
雨過蘇端久旱雨亦好　正苦無食可堪久旱䘮亂流¶
離得雨一身可延雨亦好三字頂久旱包含結處¶
<pb:KR3j0076_WYG_051-28a>¶
濁醪必在眼二句　入眼只有濁醪欲假以抒懷不覺¶
盡醉二句意亦曲折¶
紅稠屋角花　顧雨字¶
喧閙慰衰老　暗對妻孥隔軍壘¶
况蒙霈澤垂　抱雨¶
糧粒或自保　應無食¶
喜晴青熒陵陂麥　熒貼陵青貼陂¶
廻首白日斜　収晴字¶
<pb:KR3j0076_WYG_051-28b>¶
述懷一首　誓報主恩以賛中興家之在否所不暇顧¶
深杯歡㑹盡謝不與故結云云¶
送樊二十三侍御赴漢中判官長驅振凋敝　振凋敝¶
者中興之本而驅之為賊用固吾民也¶
南伯從事賢　按朱鶴齡云南伯謂山南主將¶
生知七曜歴　續漢律歴志劉洪為七曜歴　此句天時¶
手畫三軍勢　此句地利¶
至尊方旰食二句　言不如人和也¶
<pb:KR3j0076_WYG_051-29a>¶
實藉長久計　長久計欲其于征斂之中勿浚民生以¶
鳩集之致滋凋敝庶能如後漢興復長世不然則賊雖¶
滅而民不懷旋有英䧺起于草莽矣¶
居人莽牢落(至末/)　凋敝之實即離叛之原徴數目見¶
以明吾論之非迂也¶
送從弟亞赴安西判官崆峒地無軸二句　轉入安西¶
為畫長久利　當時惟仗靈武一軍為興復根本安西¶
存則朔方固故欲其畫長久之利使反正得遂也¶
<pb:KR3j0076_WYG_051-29b>¶
踴躍常人情四句　異人二字精神透出¶
送韋十六評事充同谷郡防禦判官昔没賊中時　伏¶
下沉字¶
今歸行在所　伏下浮字¶
偪側兵馬間六句　壯其激烈閔其險艱用意深長¶
張目視宼讐　伏下憤激¶
鑾輿駐鳯翔八句　言防禦之重¶
走馬&KR0311;池頭　指同谷¶
<pb:KR3j0076_WYG_051-30a>¶
古色沙土裂二句　伏下馳林邱¶
羗父豪猪靴十句　言防禦之難¶
吹角向月窟二句　即下横戈矛也¶
鳥驚出死樹二句　即下無人境也¶
且復戀良友至末　抑何敦厚　此望盡復承平舊規¶
非不急語也無公之胸次亦道不到此所謂諸葛君真¶
名士也　結善頌善禱¶
塞蘆子　黄鶴云時官軍止知東討収復河洛而不知¶
<pb:KR3j0076_WYG_051-30b>¶
蘆子闗之可塞公懼有乗隙而入者故有此作按鶴注¶
為得公意¶
五城何迢迢　迢迢反對速字莫謂其逺為宼不能至¶
止隔一水耳¶
思明割懐衛二句　割懐衛言思明亦隨秀岩而西恐¶
其意不專在太原¶
崤函蓋虛爾　足上句意空國而來豈徒然哉¶
疾驅塞蘆子　疾驅對速字¶
<pb:KR3j0076_WYG_051-31a>¶
岐有薛大夫四句　乃憑險扼宼之比例¶
深意實在此　公之逺圖正望于靈武之預為&KR0640;也¶
彭衙行早行石上水二句　名句　望見白水以為曉¶
光幾墮深澗遥指晚烟以為邨落僅宿空林深山間道¶
奔竄之苦盡此十字矣¶
故人有孫宰　有者言奔竄以來獨有此一人也¶
煖湯濯我足　緣上泥濘¶
翦紙招我魂　此句言始歸也　命垂絶而忽續如招¶
<pb:KR3j0076_WYG_051-31b>¶
我魂而忽歸也¶
衆雛爛漫睡二句　徒歩旣久驟得安處無暇索食投¶
地鼾睡字字眞景¶
别來嵗月周　收轉憶昔¶
北征皇帝二載秋二句　書二載秋者都人士之望已¶
久園陵淪賊洒掃廢闕不可泄泄也閏八月秋且向盡¶
正當順肅殺之氣成收復之功也後云禍轉亡胡嵗勢¶
成禽胡月與起二語相應¶
<pb:KR3j0076_WYG_051-32a>¶
杜子將北征二句　開出前半篇¶
君誠中興主二聨　伏後半篇¶
憂虞何時畢　何時畢幾時休皆中間線脉撥動歲月¶
句¶
靡靡踰阡陌　以下北征¶
廻首鳯翔縣　指行在　時肅宗在鳯翔¶
前登寒山重二句　漸次脱卸¶
蒼崖吼時裂　言若吼則崖裂也¶
<pb:KR3j0076_WYG_051-32b>¶
菊垂今秋花　切閏八月　二句言干戈滿地幾于無¶
花數道出師幾于塞路寫出深山最深處¶
青雲動高興十句　最頓挫曲折¶
雨露之所濡四句　乾坤瘡痍呻吟蕭瑟此獨各遂其¶
性若别一身世也¶
坡陀望鄜畤　先望見¶
我行已水濵　頂上谷字¶
我僕猶木末　頂上岩字　二句脱卸錯綜¶
<pb:KR3j0076_WYG_051-33a>¶
鴟鳥鳴黄桑四句　并無復人烟矣¶
况我墮胡塵　隨勢跌落¶
經年至茆屋　經年從與妻子隔絶計之非久居道𡍼¶
也　以下問家室¶
見耶背靣啼四句　垢膩非復玉雪故見耶而反背靣¶
也脚不襪透出寒意纔過膝則亦跣足矣男女異詞用¶
筆之細如此¶
嘔泄臥數日　一作數日卧嘔泄日字韵重從之為是¶
<pb:KR3j0076_WYG_051-33b>¶
那無嚢中帛二句　閏八月授衣候至此亦生理之不¶
可少者¶
似欲忘飢渴　忘飢渴中不惟志喜已起下生理句¶
問事競挽鬚　暗渡¶
翻思在賊愁　應墮胡塵¶
新歸且慰意二句　從家事轉到國事¶
幾日休練卒　應東胡反未巳¶
仰觀天色改　轉到肅殺¶
<pb:KR3j0076_WYG_051-34a>¶
慘淡隨回鶻　注囘鶻作囘紇是蓋徳宗時方請易為¶
回鶻也¶
其俗善馳突　善字直貫注鷹騰箭疾¶
送兵五千人二句　方云胡人長于騎射其取勝獨以¶
馬故一人有两馬此古法也按魏主燾帥輕騎兼馬襲¶
擊柔然胡三省注兼馬者每一騎兼有兩馬也¶
聖心頗虛佇(至末/)　朝議所恃者回紇助順顧我所卜¶
皇綱未墜者則在上皇悔過足以感人心太宗徳澤入¶
<pb:KR3j0076_WYG_051-34b>¶
人者深但至尊能以宣光自待東胡未必久也¶
胡命其能久　鎻胡反¶
皇綱未宜絶　鎻中興即開下　言興復責在肅宗况¶
上皇亦非亡國之主也¶
姦臣竟葅醢四句　國忠先為士卒所殺而後妃子賜¶
死叙得井然¶
宣光果明哲　應君誠中興主¶
桓桓陳將軍　先言明皇能處敗始歸美元禮得體而¶
<pb:KR3j0076_WYG_051-35a>¶
不失實¶
寂寞白獸闥　悲君側諫諍之無人也¶
煌煌太宗業二句　歴叙皇綱未宜遽絶歸本開創責¶
望于中興者愈切矣¶
玉華宫　太宗所建　梅聖俞曰玉華宫近有苻堅墓¶
　直刺太宗結句引歸自已身上不訐露¶
溪廻松風長　伏萬籟¶
蒼鼠竄古瓦　望見¶
<pb:KR3j0076_WYG_051-35b>¶
不知何王殿　前王侈殿謬云不知詩人譎諫之意也¶
隂房鬼火青　入尋¶
壞道哀湍瀉　顧溪回¶
萬籟真笙竽一聮　妙用反櫬接得不直¶
美人為黄土　真中有假¶
况乃粉黛假　粉黛指𡍼墍丹雘言之¶
故物獨石馬　假　按石馬封演曰秦漢以來帝王陵¶
前有麒麟辟邪象馬之屬人臣墓刻石虎羊以為儀衞¶
<pb:KR3j0076_WYG_051-36a>¶
其在唐有制¶
冉冉征途問二句　用木葉落兮長年悲　天地四時¶
運行不窮人生其間百年旦暮在虛空則假者或真有¶
形象則真者乃假憂來無方欲浩歌自遣而不覺淚之¶
盈把也雖然此豈自我一人始哉吾但與天地四時委¶
蛇觀化固已觧憂矣末二句則所謂莫繫于去來復歸¶
于無物也¶
九成宫立神扶棟梁　顧上崖字　立神言其初倘鬼¶
<pb:KR3j0076_WYG_051-36b>¶
神為之也甘泉賦抗浮柱之飛榱兮神莫莫而扶傾¶
鑿翠開戸牖　顧上㫁字¶
其隂宿牛斗　顧上廻字¶
紛披長松倒　顧上風字¶
羗村三首　俱似脱胎于陶　叙述家人及鄉隣情景¶
幼吾幼以及人之幼彌哀婉而彌深厚¶
第一首世亂遭飄蕩二句　跌宕¶
第二首且用慰遲暮　顧歡趣¶
<pb:KR3j0076_WYG_051-37a>¶
第三首傾榼濁復清　頂上各字¶
偪側行贈畢曜　學鮑¶
十日不一見顏色　對速字¶
此心炯炯君應識　起相就¶
已令請急㑹通籍　起相就飲¶
辛夷始花亦已落　逼出速字湘靈云始花之始照月¶
令讀作試言初開之花尚且落矣况我與子原非壯年¶
乎一字亦有呼應¶
<pb:KR3j0076_WYG_051-37b>¶
送李校書二十六韵衆中每一見四句　少年而席高¶
門据清貫有盛譽皆悔吝之媒也前半非復泛然鋪叙¶
此四句正見愛之深故誨之切¶
乾元元年春　此等健句最不易得¶
已見楚山碧　碧字似用春草碧色與後綠野相應¶
歸期豈爛熳　伏遲字¶
小來習性懶二句　懶慵二字暗代驕亢¶
如覺天地窄　苦言¶
<pb:KR3j0076_WYG_051-38a>¶
行已能夕惕　夕惕者少年所難公欲以為贈故先以¶
身歴者警之羡其能者正慮其未能也可謂詞不廹而¶
意獨至矣¶
廻身視綠野二句　此即孟嘗君所謂使文立為亡國¶
之人者也¶
時哉高飛燕(至末/)　及時高飛下復叙重來道途所經¶
反起勿遲頓挫有力¶
長雲拂褒斜二句　戒行李事細只留作結¶
<pb:KR3j0076_WYG_051-38b>¶
衰疾悲夙昔　夙昔已衰况過此乎¶
洗兵馬(収京/後作)　齊梁體　類夲云四叚六韵　却不可¶
截然分開¶
中興諸將収山東二句　曰收山東其實所收只兩京¶
耳自注正合春秋書事之法也¶
袛殘鄴城不日得　鄴在河南尚不能下乃遂一葦可¶
杭乎危之也¶
獨任朔方無限功　獨任朔方則兵馬可洗公蓋知廟¶
<pb:KR3j0076_WYG_051-39a>¶
謀已不專委郭相故因已成之功期後效也¶
已喜皇威清海岱　已喜者刺其天下未平但収兩京¶
志已驕盈起下小心深謀之意　清海岱謂収地僅至¶
淄青滄景以北仍為賊藪也¶
常思仙仗過崆峒　此管子所謂願君無忘在莒也¶
三年笛&KR0187;闗山月二句　自我不見于今三年宿兵于¶
外民不得有家室之樂何得以収京自安也¶
成王功大心轉小六句　指諸將¶
<pb:KR3j0076_WYG_051-39b>¶
東走無復憶鱸魚二句　此謂朝士¶
鶴禁通霄鳯輦偹二句　此謂靈武倉卒本出&KR0096;宜自¶
今兩宫相見當極天下之養也¶
汝等豈知蒙帝力二句　鄴城反覆不足怪関中小兒¶
壞紀綱甲兵未戢所憂在汝等耳¶
闗中既留蕭丞相以下　勸帝與南衙大臣謀扶顛之¶
策勿聼宦豎邪説致中興之業不竟也¶
青&KR0129;白馬更何有以下　皆所謂安得親見其若是者¶
<pb:KR3j0076_WYG_051-40a>¶
非已然之實事也¶
淇上健兒歸莫嬾二句　淇上健兒即鄴城之將潰者¶
也歸莫嬾與三年不日遥應戒其將有輿尸髽逆之患¶
而托其詞于莫嬾又不忍遽料其然而托于室家愁思¶
夢魂變異微婉深厚¶
安得壯士挽天河二句　两京雖収河北之平尚未有¶
期師老而權分公知鄴城之將䘮師而洗兵之難冀也¶
故因頌而致善後之思焉¶
<pb:KR3j0076_WYG_051-40b>¶
留花門百里見積雪　回鶻皆白㡌故望之若雪¶
病後遇王倚飲贈歌麟角鳯觜世莫識二句　對後命¶
如綫句言此飲殆可續命也¶
酷見凍餒不足耻二句　非病後則是嗜飲食人矣古¶
人作詩皆存品格也¶
遣人向市賖香粳六句　其誠敬欵曲如此故下云情¶
味誰似¶
令我手脚輕欲漩　收足續命¶
<pb:KR3j0076_WYG_051-41a>¶
老馬為駒信不虚　借作返老還童用收足續命¶
湖城東遇孟雲卿復歸劉顥宅宿宴飲㪚因為醉歌(蔡/本)¶
(題上有冬末以/事之東都七字)　前十二句叙事後六句感慨一路將¶
虚字㸃撥文機翔舞情事活躍¶
駐馬偶識雲卿靣　遇字¶
嬾廻鞭轡成高宴　指復歸¶
照室紅爐簇曙花二句　就冬盡春回上㸃化上承艱¶
難下起同軌¶
<pb:KR3j0076_WYG_051-41b>¶
天開地裂長安陌　冬末　自子而丑也易闢為裂古¶
人用字常有此體¶
寒盡春生洛陽殿　之東都¶
人生㑹合不可常　艱難故也¶
庭樹雞鳴淚如綫　用祖劉事兼寓雞棲樹¶
閿鄉姜七少府設鱠戲贈長歌　王倚姜侯俱當公失¶
意時能加敬禮故可佳¶
河凍未漁不易得二句　鄭重為設字着意¶
<pb:KR3j0076_WYG_051-42a>¶
偏勸腹腴愧年少　周禮籩人注燕人膾魚方寸切其¶
腴以㗖所貴　二句方見特為公設所謂情屢極也¶
落碪何曽白紙濕　束無聲二句¶
放筯未覺金&KR0741;空　束偏勸二句并起飽字¶
新歡便飽姜侯徳二句　重在設鱠清觴異味只用帶¶
叙¶
欲别上馬身無力　戲之也¶
不恨我衰子貴時二句　少府微官獨重其情耳豈結¶
<pb:KR3j0076_WYG_051-42b>¶
納他日哉亦戲之也¶
戲贈閿鄉秦少公短歌去年行宫當太白　作用寓此¶
二句中¶
每語見許文章伯　伏下多才¶
昨夜邀歡樂更無　為樂止于昨夜則他日之悲可知¶
也¶
多才依舊能潦倒　同為两省官今年則杜為功曹秦¶
為縣尉俱以直廢艱危扈從時清而反不錄無所歸咎¶
<pb:KR3j0076_WYG_051-43a>¶
故相戲以才為身累也　出之以戲故曰可以怨¶
李鄠縣丈人胡馬行　相士失之貧相馬失之瘦通篇¶
託意在是¶
朝飲漢水暮靈州　朝飲漢水過金牛也暮靈州見天¶
子也¶
義鶻巨顙拆老拳　鶻之擊物以拳非借用語¶
死亦垂千年　千年修虵一朝而斃耳¶
物情有報復　此句指鷹¶
<pb:KR3j0076_WYG_051-43b>¶
急難心炯然　透義字¶
功成失所在二句　足上意非有所利益見其為義也¶
畵鶻行颯爽動秋骨　動字頂上生字¶
乃知畵師妙二句　從畵字兜轉生字¶
充君眼中物　又顧上見字¶
烏鵲㪚樛枝八句　生字餘韵¶
寜為衆鳥沒　反對恐字　没猶乾没之没言意不在¶
逐禽也¶
<pb:KR3j0076_WYG_051-44a>¶
人寰可超越　言仍不可拘¶
&KR0225;思雲沙際四句　以生鶻結　一篇波瀾寄託總在¶
拘攣句内生出¶
痩馬行(英華作/老馬)　作老馬非也此詩以為自謂者得之¶
驊騮不慣不得將不慣即所謂我不貫與小人乘也¶
新安吏(収京後作雖収/两京賊猶充斥)　不曰闗以内而曰新安不曰¶
詔書而曰府帖諱之也¶
次選中男行　六嵗曰中¶
<pb:KR3j0076_WYG_051-44b>¶
何以守王城　王城謂洛陽即下所謂舊京也¶
瘦男獨伶俜三句　更無送者徒有白水雖隔青山猶¶
聞哭聲也¶
白水暮東流　白水謂河水¶
天地終無情　言天地無情以抒其怨言僕射父兄以¶
寛其憂¶
僕射如父兄　此汾陽所以收再造之功也¶
潼闗吏大城鐵不如二句　高與厚二句中互見之¶
<pb:KR3j0076_WYG_051-45a>¶
胡來但自守二句　能守潼闗尚恐自河東徑渡無補¶
西都之存亡况如哥舒之不能扼險乎但自守句又暗¶
藏一靣議論在¶
慎勿學哥舒　若似哥舒築城何為潼闗天險患不得¶
其人為守將無事此勞費也¶
石壕吏有吏夜捉人　按胡震亨曰人如延切列女傳¶
有此叶¶
老婦出門看　蘇潤公本作出看門蓋疑看字為不叶¶
<pb:KR3j0076_WYG_051-45b>¶
不知真文元寒山先同收上齶音古詩如此為叶者多¶
矣近世名儒又或疑此句為無韻更拘滯也¶
室中更無人二句　兼㸃中男之故¶
如聞泣幽咽　婦思其姑也靣靣寫到¶
新婚别父母飬我時以下　專寫别¶
雞狗亦得將　比體¶
勿為新婚念　又將新婚一喚　上下詞意句句是新¶
婚¶
<pb:KR3j0076_WYG_051-46a>¶
仰視百鳥飛二句　起結俱比體¶
人事多錯迕二句　収别字¶
垂老别長揖别上官　旁襯别字¶
憶昔少壯日　思太平也¶
無家别寂寞天寳後二句　自天寳以後困于徴發逃¶
亡已多及祿山亂後則生民畧盡矣發端原其本始言¶
之¶
日瘦氣慘悽　日瘦言其光之薄也¶
<pb:KR3j0076_WYG_051-46b>¶
但對狐與狸二句　狐狸敢于鼓怒向人則已成鬼窟¶
可知也¶
縣吏知我至二句　方欲斬刈高藜而復召習鼓鞞孑¶
遺僅存何從得食生民之窮至此真無所復之也¶
内顧無所携　無家¶
人生無家别二句　天下之民至于不復能有其生人¶
主安能復有其民哉結句危痛之甚無以加也¶
夏日歎　二詩亦逼似漢魏¶
<pb:KR3j0076_WYG_051-47a>¶
陵天經中街　舊注中街黄道之所經也¶
王師安在哉　與上蒼無雷相應¶
眇然貞觀初二句　本思貞觀之主而但羡貞觀之臣¶
得體¶
夏夜歎茂林延疎光　夏月妙句疎字即帶風在内¶
仲夏苦夜短　上顧永日下起笳發¶
虛明見纎毫　顧月¶
羽蟲亦飛揚　顧風¶
<pb:KR3j0076_WYG_051-47b>¶
立秋後題　落句按本傳甫為華州司功屬闗輔飢棄¶
官西客秦州此詩殆欲棄官時作¶
貽阮隱居車馬入隣家　伏下榮貴¶
褰裳踏寒雨　恐逢俗客又雨窗可以静對耳¶
避喧甘猛虎　避喧避車馬也　慕榮貴則能動而不¶
能静人物所以日陋阮生嘉遯蓬蒿避喧境之静也鬚¶
眉蒼古貌之静也苦心近道中之静也隣家車馬自以¶
為榮貴亦知世所數者乃此阮生乎¶
<pb:KR3j0076_WYG_051-48a>¶
遣興三首第一首安得㢘耻將　㢘者不貪殺人之功¶
耻者不逢時主之欲　能㢘不剥下知耻不避難如此¶
封疆自安矣¶
第三首春苖九月交二句　日至皆熟也此篇本子建¶
良田無晚嵗膏澤多豐年¶
幽人幽人見瑕疵　見作在字佳　在瑕疵與上内懼¶
相應如指李泌文不從矣因草堂本叙荆潭詩内故有¶
此説¶
<pb:KR3j0076_WYG_051-48b>¶
五湖復浩蕩二句　望其不來而悲終前失羣之意¶
佳人合昏尙知時　按漏刻銘合昏暮卷注合昏槿也¶
二句比賦參錯¶
在山泉水清以下　言門戸雖衰節操益厲庶幾幽居¶
自守以完晚節斥賣珠玉不御花卉婢牽蘿躬采栢不¶
憚勞瘁期保嵗寒而已¶
牽蘿補茒屋　有終焉空谷之志¶
摘花不插髪　不復事人也¶
<pb:KR3j0076_WYG_051-49a>¶
天寒翠䄂薄二句　依草木也¶
赤谷西崦人家　如畵¶
西枝村尋置草堂地夜宿贊公土室二首第一首捫蘿¶
澀先登一聮　方曰絶似康樂廻顧眺左狹¶
要求陽岡暖以下　無一語是死景字字有尋置神味¶
在¶
第二首幽尋豈一路　始㸃尋字　此首絶唱¶
寄贊上人石田又収足　顧兼土¶
<pb:KR3j0076_WYG_051-49b>¶
夢李白二首　李白以永王璘累竄逐公每作詩懷憶¶
蓋身雖完節而于故交如李與王鄭者猶惓惓然表其¶
心迹不忍遐棄此蘇李之遺音厚之至也　是時公在¶
秦州白在江州相去數千里不得消息故作此詩¶
第一首明我長相憶　與下首情親見君意呼應¶
何以有羽翼　頂上魂來¶
落月滿屋梁二句　横亘在中間生動曲折¶
水深波浪濶二句　頂上魂返　夢疑非覺復疑是恍¶
<pb:KR3j0076_WYG_051-50a>¶
惚凄切¶
第二首告歸常局促二句　將前篇來返倒轉¶
冠蓋滿京華二句　從苦負平生志句借夢境慨歎實¶
事此我所以常惻惻者也　白寄元云舉目誰能不惆¶
悵高車大馬滿長安蓋出于此也¶
孰云網恢恢　應前篇在網羅天道不恢兔爰雉罹不¶
能致君徒焉憶友所謂苦負平生志不獨久要之云也¶
千秋萬嵗名二句　言身後之名正以傷當時之政公¶
<pb:KR3j0076_WYG_051-50b>¶
于君臣朋友之誼可謂兼至矣¶
遣興第二首林茂鳥有歸二句　吕氏春秋水泉深則¶
魚鼈歸之樹木盛則飛鳥歸之庻草茂則禽獸歸之人¶
主賢則豪傑歸之二句以起下劉表之不足事也　用¶
成語以變化本詞又一法也¶
第四首客子念故宅　故宅即下篇洛陽¶
生涯能幾何二句　可悲¶
第五首丈夫貴壯健二句　自悲自觧¶
<pb:KR3j0076_WYG_051-51a>¶
遣興朔風首　從獵無厭化自五陵刺在上者政事廢¶
弛惟習馳逐也¶
猛虎首　此刺酷吏¶
朝逢首　人云近陶我謂似鮑¶
前出塞九首第一首戚戚去故里四句　逺戍則一身¶
死于兵亡命則父母罹其禍無故興得已之役民莫用¶
命徒為法令所廹強赴程期耳¶
棄絶父母恩二句　交河逺戍既已棄絶父母莫報罔¶
<pb:KR3j0076_WYG_051-51b>¶
極之恩矣况敢亡命以累父母乎是以吞聲即路也¶
第二首走馬脱轡頭以下　言不復顧恤父母之身也¶
第三首欲輕腸㫁聲二句　言不待聞隴水而腸㫁也¶
第四首送徒即有長　顧程期¶
生死向前去　緣上篇當速朽¶
不復問苦辛　生死各不能顧無暇復問苦辛矣¶
第五首隔河見胡騎　隔河即上交河¶
我始為奴僕二句　緣上篇圗麒麟¶
<pb:KR3j0076_WYG_051-52a>¶
第六首挽弓當挽強四句　緣上篇樹功勲¶
射人先射馬　所以制侵陵之要一言盡之¶
殺人亦有限四句　如王嗣忠不肯貪石堡之功蓋開¶
元將帥猶有持重而不茍為僥僥之意　四句真圖麒¶
麟人語¶
立國自有疆　出塞則踰越漢疆也¶
第七首　既一創之築城要路制勝在我不敢侵陵矣¶
下篇則單于恐我城之立復空國來争也¶
<pb:KR3j0076_WYG_051-52b>¶
第八首單于宼我壘四句　以逸待勞閉壘不出俟其¶
飢疲短兵歩鬬彼之弓矢馬力無所用長故大奔也¶
第九首從軍十年餘二句　應樹功勲¶
欲語羞雷同　衆人以殺傷為功而我志在安邉故以¶
雷同為羞也前云但欲制其侵陵此更反之内治意盖¶
深逺矣¶
况在狄與戎　况猶言豈也¶
丈夫四方志二句　寧無功而不争茍得所以不辭固¶
<pb:KR3j0076_WYG_051-53a>¶
窮若既棄父母之恩又醸公家之禍焉得為丈夫乎¶
後出塞五首　前出塞征戍之人猶戀田里而憚行役¶
風俗甚厚後出塞則天子好武不已天下化之其勇悍¶
無頼氣象不待祿山作逆已知天下之將亂矣¶
少年别有贈二句　惡少群起看劔相笑無復父母井¶
里之戀矣¶
第二首　此篇以朝暮二字結搆悲笳復動從暮字轉¶
到來朝軍動也行軍對陣前九篇已詳此又補出中夜¶
<pb:KR3j0076_WYG_051-53b>¶
安營之事但歌軍容明無戰績又其分也¶
落日照大旗　望纛而集¶
馬鳴風蕭蕭三句　騎兵環外為衛歩兵列幕然後各¶
歸其伍也¶
借問大將誰二句　去病敢深入此句乃正按出塞起¶
下篇四夷孤軍也　恐是言外正見非其人也　漢書¶
霍去病傳注服䖍云音飄揺小顔乃俱作去聲讀耳¶
第三首遂使𧴀虎士二句　曰遂使者尤之也奸雄惡¶
<pb:KR3j0076_WYG_051-54a>¶
少孰非自在上者發之哉¶
㧞劔擊大荒　所収非要地也¶
日収胡馬群　所獲非名王也二句言逢迎欺蔽慕虛¶
名而受實禍也¶
第四首獻凱日繼踵二句　非言出師之功效也奚契¶
丹同羅寳韋之屬本未嘗蠢動邉帥邀功生事日戮不¶
侵不畔之小夷自以為功天子不知見其獻凱接踵真¶
王兼鎮封崇亂階其實两蕃固無虞耳¶
<pb:KR3j0076_WYG_051-54b>¶
漁陽豪俠地六句　極形容幽薊富強尾大偏重然後¶
轉到將驕¶
第五首　夲圖逺畧欲開元㝠之北豈知外重變生京¶
師失守六郡良家之地俱為空村然則六合一家何苦¶
重高勲而致畔亂乎此篇暗藏两京淪沒重為開邉者¶
戒仍止就出塞之士二十年妄思立功歸于僅免一身¶
兒孫遂與兵終始言之詩人所以為無罪也¶
窮老無兒孫　與首篇及壯當封侯呼應葢始期及壯¶
<pb:KR3j0076_WYG_051-55a>¶
封侯豈知窮老無後亦可為樂禍生事者鑑矣　上恤¶
其私而盡人之情則為采薇出車下苦其役而自抒其¶
怨則為前後出塞故正得失者莫近于詩也¶
别贊上人豆子雨己熟　熟字以屋與職同押　豆子¶
句未詳¶
萬丈潭閉藏修鱗蟄二句　造幽幽字餘韻¶
何當炎天過二句　發興興字餘韻又反應壓字　結¶
以潛龍之見自喻¶
<pb:KR3j0076_WYG_051-55b>¶
两當縣吳十侍御江上宅昔在鳯翔都(至/)所以分白黒¶
　言當國家紛紜之際慎恤無辜即所以安反側招携¶
貮使之長居臺諫未為無補不必事外逺索¶
閉口休歎息下　注樊夲仲尼一聮在朝廷一聮下按¶
當從樊本言吳固安之于我則多負諍臣也意更曲折¶
語更從順¶
余時忝諍臣以下　言一夫無辜猶必剖析况宰相誣¶
枉斥逐乎公意蓋歎两省不復有如吳郁者共救房琯¶
<pb:KR3j0076_WYG_051-56a>¶
故追論其事而謂昔實負之不留與同諍諫也¶
發秦州(乾元二年自秦州赴/同谷縣紀行十二首)漢源十月交　頂無衣¶
况聞山水幽　此句對人事稠¶
下有良田疇　頂無食¶
實恐人事稠　顧嬾拙¶
塞田始微収　顧生事¶
豈復慰老大　顧我衰¶
日色隱孤戍四句　題中發字¶
<pb:KR3j0076_WYG_051-56b>¶
大哉乾坤内二句　發字餘音逺勢　此詩以衣食二¶
字為眼漢源四句言其地之暖可以有衣也栗亭四句¶
言其産物之多不湏憂食也宻竹四句言風景之妙可¶
以旅寓也此邦八句言秦州之不可居也日色八句乃¶
發秦州之時也¶
赤谷　秦州至成都皆行萬山中艱險自赤谷始故曰¶
方自兹村墟炊烟少未免飢餓加以貧病零落故有性¶
命之憂非久客者不知其痛¶
<pb:KR3j0076_WYG_051-57a>¶
鐵堂峡山風吹遊子　已藏慘字¶
硖形藏堂隍　堂字¶
壁色立積鐵　鐵字　山形似堂壁立如鐵故謂鐵堂¶
峡山氣隂塞重以冬月故行哀壑而徒旅悲渉層冰而¶
我馬瘏也¶
鹽井官作旣有程　起下知足¶
汲井嵗榾榾　顧有程¶
出車日連連　起下喧闐¶
<pb:KR3j0076_WYG_051-57b>¶
我何良歎嗟二句　小人道長必漁利以病民若欲轉¶
移其待君子當路乎此公之所歎也¶
寒硖野人尋烟語　謂山硖中無不向火之人則泝沿¶
者之寒可知也¶
法鏡寺　畏途之中忽得清凉世界　前此山行深寂¶
悄然神傷乍經崖寺旅愁頓破故清晨而入亭午而出¶
遂忘前路之久待也¶
嬋娟碧鮮净　暗藏雨後¶
<pb:KR3j0076_WYG_051-58a>¶
㝠㝠子規啼二句　收轉神傷¶
青陽峽憶昨登隴坂　即塞外也　後半極好¶
龍門鎮　過古鎮而見戍卒旌竿慘淡白刄繡澁歎彼¶
鎮成臯此屯龍門豈相及哉故宿其地而問之中夜飲¶
泣也¶
石龕　起四語四靣皆石畵出龕字天寒日淡逺道絶¶
壑怪石四合皆如竒鬼猛獸森然摶人非公不能刻酷¶
伐嶮寫此難狀之景¶
<pb:KR3j0076_WYG_051-58b>¶
仲冬見虹蜺　仲冬猶虹見則陽氣不收無以伸肅殺¶
之威使蒼生安枕也¶
苦云直簳盡　篠簜且盡師老無成故假伐竹者以抒¶
其悲¶
積草嶺　卜居尚百里而茆茨已如眼中見以來書眷¶
我之深也　同谷諸彦公尚未靣先以書候之報章欣¶
然相迎故有此喜¶
食蕨不願餘二句　言粗有居食便可息肩不必更投¶
<pb:KR3j0076_WYG_051-59a>¶
足百里之外矣眼中見三字叙致變化即指倦休之地¶
也¶
泥功山　起本三朝三暮黄牛如故¶
乃將汨没同　注作及此不如乃將二字佳¶
小兒成老翁　方云小兒䧟于泥中不能自出亦似老¶
翁之力竭也¶
哀猿透却墜　說文透跳也¶
鳯凰臺　此詩極變¶
<pb:KR3j0076_WYG_051-59b>¶
西伯今寂寞對後王者¶
群盗何淹㽞　與上西伯寂寞彼此暗暗激射亦以二¶
老天下之父自待也　按公之志蓋在長飬人才以光¶
中興之業而自傷為小人所忌不得入朝又不欲斥言¶
故托之群盗為梗阻絶淹㽞也¶
乾元中寓居同谷縣作歌七首　七歌以儗四愁其音¶
節則胡笳十八拍而竒健勝之　七歌以第一篇作領¶
下六篇乃分言之¶
<pb:KR3j0076_WYG_051-60a>¶
第一首嵗拾橡栗隨狙公　拾橡栗與下劚黄精皆言¶
不可倚仗他人固窮獨立之意¶
中原無書歸不得　為下弟妹逺隔起夲¶
悲風為我從天來　與末篇仰視皇天白日速首尾相¶
應知我者天亦惟自守以俟天命而已　方曰七歌結¶
句俱有深意其言為我者四悲風自天天憐之也隣里¶
惆悵人憐之也林猿晝啼物憐之也溪壑廻姿地憐之¶
也至皇天白日速天不我憐人物又何問焉前後互應¶
<pb:KR3j0076_WYG_051-60b>¶
用意殊慘¶
第二首隣里為我色惆悵　隣里反對弟妹¶
第五首白狐跳梁黄狐立　狐指禄山作逆两京皆為¶
賊藪也¶
第六首南有龍兮在山湫三句　龍之蟄也時至則伸¶
自比也¶
蝮蛇東來水上遊　比盗賊小人¶
溪壑為我廻春姿　廻春則蟄者起矣　或云此篇為¶
<pb:KR3j0076_WYG_051-61a>¶
明皇作鑿甚¶
第七首　言若我未亂之時得致卿相則天下當不至¶
此此共話夙昔懐抱増傷也然天意亦當厭亂矣　白¶
日速者廻春不久也¶
嗚呼七歌兮悄終曲　七者復之數也今我悄然其悲¶
懸知有終期矣¶
木皮嶺再聞虎豹鬥　帶上艱險¶
白沙渡　層次無一字不工細¶
<pb:KR3j0076_WYG_051-61b>¶
差池上舟楫　渡字¶
水清石礧礧　醒白沙¶
迥然洗愁辛　頓挫　洗愁辛反對畏途¶
高壁抵嶔崟　對上渡口下絶岸¶
攬轡復三歎　攬轡不漏我馬　復三歎則前途仍可¶
畏也　退之示張籍詩乃規仿此種聮為長篇不露痕¶
迹耳¶
水㑹渡微月没已久　路暗也¶
<pb:KR3j0076_WYG_051-62a>¶
崖傾路何難　地險也¶
歌笑輕波瀾　反對下千憂¶
霜濃木石滑一聨　即下文陟巘¶
廻眺積水外二句　朱云言水勢洶湧非登岸而廻眺¶
水外幾不知天水之為二也下句竒句　湘靈曰舟行¶
積水衆星皆濕猶言日月沐浴出入昆明則今登山四¶
眺始知是乾耳¶
飛仙閣棧雲闌干峻(至/)所歴高　閣道雖險而結搆堅¶
<pb:KR3j0076_WYG_051-62b>¶
牢闌干在旁故奔濤出其下亦不足畏也惟是歇鞍後¶
四望所歴始覺其高峻¶
梯石結搆牢　雖知其牢然勢則危矣曲折入神¶
萬壑欹疎林　起風字¶
歇鞍在地底二句　倒醒飛閣妙妙¶
往來雜坐卧　方云是日暮投店之景¶
我何隨汝曹　安溪云汝曹何隨我倒裝法按言我何¶
相隨有汝曹乎¶
<pb:KR3j0076_WYG_051-63a>¶
五盤　謂棧道盤互有五重¶
俯映江木疎　襯出閣道之髙¶
地僻無網罟　頂上俯字¶
野人半巢居　頂上仰字¶
喜見淳朴俗二句　已伏故廬歸思¶
成都萬事好二句　結句已到自然¶
龍門閣仰望垂線縷(至末/)　蜀道之龍門與天對峙仰¶
望雲天只一線縷耳不知何人鑿此滑石以繫浮梁過¶
<pb:KR3j0076_WYG_051-63b>¶
渡時頭目揺眩稍失足則不可起矣往聞瞿唐大庾之¶
險而未經今歴此險之後無數恐懼當從此起也¶
浮梁裊相拄　閣字¶
目眩隕雜花二句　寫險艱乃爾細麗¶
石櫃閣　唐子西詩話最愛暝色帶逺客五字¶
信甘孱懦嬰二句　言山水幽異處不能停息往探其¶
竒雖由行李催廹亦因吾身孱懦無濟勝之具耳所以¶
深有愧于陶謝也¶
<pb:KR3j0076_WYG_051-64a>¶
桔栢渡江永風蕭蕭　永字起下連字¶
連笮動嫋娜二句　刻出渡竹橋時景¶
急流鴇鷁散二句　方云流急故散岸絶故驕¶
高通荆門路　承上東逝二句就渡字一縱不測　言¶
寒江東逝尚得朝宗若余則方竄走窮山西轅未知所¶
税也妙在隠躍有餘味¶
前登但山椒　指西轅¶
劍門　宋子京知成都過之謂人曰老杜連山云云此¶
<pb:KR3j0076_WYG_051-64b>¶
四句蓋劍閣實録也¶
两崖崇墉倚　門字¶
一夫怒臨闗　設險天下¶
百萬未可傍　顧壯字¶
珠玉走中原　顧北向¶
岷峨氣悽愴　顧抱西南　氣悽愴所謂漏天也二語¶
言其險而富¶
并吞與割據二句　盗賊據險君失其徳之罪也¶
<pb:KR3j0076_WYG_051-65a>¶
恐此復偶然二句　到此説明不得故謬其詞　黙惆¶
悵三字包藴無限意思¶
鹿頭山及兹險阻盡　顧慰飢渴¶
冀公柱石姿　慰飢渴¶
斯人亦何幸二句　踰嵗月而已為幸者傷前此非人¶
而又恐公去而無其繼也¶
成都府　正用仲宣七哀之旨落句故謬其詞¶
翳翳桑榆日二句　明皇晚而幸蜀改名曰南京升為¶
<pb:KR3j0076_WYG_051-65b>¶
成都府故云¶
大江東流去　故鄉在東下云側身望川梁自恨不如¶
此水也¶
喧然名都㑹　府字¶
信美無與適　所謂信美非吾土也¶
鳥雀夜各歸　此句興下覉旅應上未見故鄉¶
初月出不高　臣子一例故以肅宗比月　按此時肅¶
宗之立已久厚齋説乃宋人喜附㑹耳　厚齋云初月¶
<pb:KR3j0076_WYG_051-66a>¶
出不高衆星尚争光謂肅宗初立盗賊未息也　初立¶
之説固非然作者託寄自在王室微弱故結句云云此¶
魯連所謂衆人不知止為一身者也¶
　¶
　¶
　¶
　¶
　¶
<pb:KR3j0076_WYG_051-66b>¶
　¶
　¶
　¶
　¶
　¶
　¶
　¶
　義門讀書記卷五十一¶
