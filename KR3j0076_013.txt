# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.229417
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷十三
<pb:KR3j0076_WYG_013-1a>¶
欽定四庫全書¶
　義門讀書記卷十三¶
　　　　　　　　　　翰林院侍讀學士何焯撰¶
　　史記¶
史記集解序　馮鈍吟云唐子西云太史公敢亂道却¶
好班固不敢亂道却不好甚矣宋人之輕於詆古人也¶
尚論古人醜詞惡句有所施之如小人無忌憚背經違¶
理非毁周孔至於無父無君呵而闢之可也賢者文詞¶
<pb:KR3j0076_WYG_013-1b>¶
時有出入理宜紏正其言則應婉順太史公千古一人¶
亂道二字出口一何容易且所云亂道者正据班固之¶
論也游俠貨殖之傳詞㫖激揚有為而言之其志有可¶
傷者孟堅之言固為正論然亦未免深文至於先黄老¶
後六經自是史談所論談當文景之後尚黄老者隨時¶
也至遷則不然矣老子與韓非同傳仲尼為世家自序¶
言禮以節人云云止言六經不及黄老父子自不同班¶
孟堅揚子雲言無分别盖亦未審耳子長考信於六藝¶
<pb:KR3j0076_WYG_013-2a>¶
奉之以著書造次必稱仲尼一味抹煞概云亂道何耶¶
至於班固不好自非失心病熱何至出此語哉亂道最¶
文章不好處宋人文字不好只是有亂道如唐庚乃亂¶
道之尤者也按永嘉尊信史記亞於六經真屬強作解¶
事被朱子史記有甚道理一句掃倒但其文章却有微¶
㫖宋儒硬將大話推排又不識史法耳¶
甚多疎略或有牴牾　誠所不免然索隱已詳之矣¶
太史公載秦漢間攻取形勝頗詳而於五伯規模即不¶
<pb:KR3j0076_WYG_013-2b>¶
能舉其要豈因左傳國語已自有不朽故從略耶¶
五帝本紀　鈍吟云黄帝始制文字宜始於黄帝也禮¶
有五帝徳書有二典史公据以為書¶
藝五種　修神農之舊政也¶
淳化鳥獸蟲蛾　蛾古蟻字¶
帝堯者放勲以下云云　鈍吟云左史紀言尚書春秋¶
是也春秋傳以釋經太史公合而一之　又云古文尚¶
書出孔氏屋壁孔安國以今文讀之因以起其家逸書¶
<pb:KR3j0076_WYG_013-3a>¶
得二十餘篇司馬遷從安國問書所載多古文又尚書¶
多古語不易通遷所載頗易其本字即太史公之書傳¶
也或譏之似未得其㫖¶
日中星鳥夜中星虚　春言日秋言夜順隂陽之道也¶
堯崩三年之喪畢以下云云　鈍吟云直据孟子則諸¶
家異說自廢¶
重華父曰瞽瞍云云　世系亦倒叙¶
舜舉八愷使主后土　天官者相之職舜自主之八愷¶
<pb:KR3j0076_WYG_013-3b>¶
則主地官也¶
詩言意　詩言志此獨作意按趙明誠書孔子廟置卒¶
史碑云華陽國志後漢書注皆云趙戒字志伯而此碑¶
乃作意伯疑其避桓帝諱故改焉此志字其亦後漢人¶
之所改歟¶
北發西戎析枝渠廋氏羌　氏疑當作氐¶
帝禹為夏后而别氏姓姒氏　曰姓姒云者其後子孫¶
多遂以為姓而當時則其氏也¶
<pb:KR3j0076_WYG_013-4a>¶
學者多稱五帝(至/)未　鈍吟云觀此贊則太史公非好¶
竒明矣¶
孔子所傳(至/)儒者或不傳　太史公本此¶
夏本紀壺口治梁及岐　康成釋禹貢惟以漢地理志¶
為據此先儒之精慎也¶
田中下賦貞作十有三年乃同　鄭注以貞作句¶
殷本紀湯崩注大司空御史長卿按行水災　按漢書¶
公卿表建平紀元凡四年無長卿其人為御史者¶
<pb:KR3j0076_WYG_013-4b>¶
祖巳曰王勿憂　殷之及王多曰祖某此祖巳疑王之¶
兄弟其下云祖伊亦仿此孔氏以祖為其氏而云祖伊¶
祖巳之後恐非也¶
封紂比干之墓三句　當作封比干之墓封紂子武庚¶
祿父此傳冩之誤¶
周本紀周道之興自此後　後作始¶
髙圉立子亞圉立　上立字作卒字¶
明年敗耆國　耆即黎¶
<pb:KR3j0076_WYG_013-5a>¶
虎賁三千人　千字當從書序作三百人千字不知何¶
時謬改¶
自棄其先祖肆犯不答　犯作祀¶
號曰共和　鈍吟云共和周召相與和而修政也不必¶
如汲冡竹書之說¶
櫝而去之去一作藏¶
學者皆稱周伐紂居洛邑　陸云觀婁敬之言當時直¶
謂周都洛矣不容無辨¶
<pb:KR3j0076_WYG_013-5b>¶
秦本紀　鈍吟云近秦而與秦為難者無如晉與秦同¶
大而足以難秦者莫如楚故插叙晉楚事為多按莊襄¶
之世秦已盡取周地固繼周而王矣然六國未亡則猶¶
存封建之遺制也至始皇并吞而盡有之分天下為三¶
十六郡於是三代規模一變此始皇本紀所以離而為¶
二也¶
其賜爾皁游　游當作斿¶
躁公二年南鄭反　南鄭春秋戰國時屬楚¶
<pb:KR3j0076_WYG_013-6a>¶
十四年更為元年　改元始此¶
虜其將屈㒺　㒺作匄¶
武安君攻皮牢㧞之　一本無君攻二字似脫¶
秦始皇本紀昌平軍徙於郢　軍當作君即上所謂相¶
國昌平君反之於郢故下項燕得立以為王也¶
因封其樹為五大夫　五大夫第九爵也¶
刻所立石其詞曰　詞俱有韵¶
發北山山石椁　椁字疑衍¶
<pb:KR3j0076_WYG_013-6b>¶
乃寫蜀荆地材皆至　寫當為輸寫之意運其材也舊¶
作寫放解恐非¶
自琅邪北至榮成山　亭林云寰宇記秦始皇登勞盛¶
山望蓬萊後人因謂此山一名勞盛山誤也勞盛二山¶
名勞即勞山盛即成山史記封禪書七曰日主祠成山¶
成山斗入海漢書作盛山古字通用齊之東偏環以大¶
海海岸之上莫大於勞成二山故始皇登之史記秦始¶
皇紀令入海者齎捕巨魚具而自以連弩候大魚出射¶
<pb:KR3j0076_WYG_013-7a>¶
之自琅邪北至榮成山弗見正義曰榮成山即成山也¶
按史及前代地理志並無榮成山余向疑之以為其文¶
在琅邪之下成山之上必勞字之誤後見王允論衡引¶
此正作勞成山乃知晉人傳寫之誤唐時諸君亦未之¶
詳考也遂使勞山并盛之名成山冐榮之號今特正之¶
賛楚師深入戰于鴻門　此深入謂周章之師¶
世非無深慮知化之士也　以下對前僅得中佐說¶
夫并兼者髙詐力以下　承上攻守勢異而暢言之¶
<pb:KR3j0076_WYG_013-7b>¶
鈍吟云史公以賈生推言一句全載過秦論三篇另是¶
一格其先列第三篇者論始皇興衰應始皇自以為三¶
句次列第一篇者論秦之先公應賛中興邑西垂等句¶
末列第二篇者總論其大勢歸到二世結耳¶
項羽本紀　鈍吟云自秦亡後天下之權在項羽故作¶
本紀班孟堅漢書項羽與陳勝同傳與太史公不同按¶
當時羽實主約漢封巴蜀羽為之也故太史公用共工¶
之例列于本紀¶
<pb:KR3j0076_WYG_013-8a>¶
江西皆反　江西猶今言浙西¶
項梁乃以八千人渡江而西　鈍吟云自此一路往西¶
擊秦篇中東西二字是眼目¶
乃與呂臣軍俱引兵而東　一路向西此引而東暫以¶
兵敗也¶
收其貨寶婦女而東　自此東歸¶
乃分天下立諸將為侯王(至/)各就國　鈍吟云楚兵初¶
起憂在亡秦須立六國以樹黨六國立則秦已失天下¶
<pb:KR3j0076_WYG_013-8b>¶
獨有闗中耳秦已滅則患在諸侯盡徙故王王惡地羽¶
之謀也　此亦有不得已者但不知桓文處此當何如¶
耳馮氏亦成敗之見也¶
乃其殺魏豹　其字誤¶
髙祖本紀騎將灌嬰擊大破楚軍　一本無擊字¶
五年髙祖與諸侯兵共擊楚兵(至/)大敗垓下　項王大¶
敵雖兵少食盡致死于我勝負未可知先合不利者驕¶
之使惰也却者遷延徐退誘之使疲也縱則夾擊之使¶
<pb:KR3j0076_WYG_013-9a>¶
不能前後相救楚兵横斷故不利也然後因其亂而以¶
衆乗之項王雖勇豈能支乎絳侯柴將軍之兵則游兵¶
也當楚人既動則繞出其後矣漢書無之¶
皇帝在後　皇帝二字史駁文也時髙祖尚未即皇帝¶
位¶
呂后本紀太后封大臣　封作風¶
賛　作呂太后本紀者著其實賛以孝惠皇帝冠之書¶
法在其中矣¶
<pb:KR3j0076_WYG_013-9b>¶
孝文本紀乃循從代來功臣　循漢書作修是也功下¶
無臣字¶
十一月晦日有食之二句　亭林云漢書多有食晦者¶
盖置朔參差之失其云十二月望日又食此當作月耳¶
故夫馴道不純　馴古訓字¶
賛漢興至孝文四十有餘載以下　言外可思益見補¶
武紀之謬¶
三代世表盖其詳哉　與下盖其慎也以詳慎二字作¶
<pb:KR3j0076_WYG_013-10a>¶
闗鍵¶
于是以五帝繋諜尚書世紀　諸本尚書下有集字¶
六國表或曰東萬物所始生　萬疑作方¶
秦楚之際月表然虐在位　虐作後¶
大聖孰能當此受命而帝者乎　大字上脫一非字¶
漢興以來諸侯年表太行左轉度河濟阿甄以東薄海¶
甄疑作鄄¶
小者不軌千法　千作于¶
<pb:KR3j0076_WYG_013-10b>¶
要之以仁義為本　仁義為本言當不失親親之初意¶
以至于孤立也¶
髙祖功臣侯年表十二　髙祖在位十二年也下倣此¶
平陽七　自六年至十二年凡在髙祖世七年也¶
信武别定江陵侯五千三百户　陵漢書作漢¶
清陽　漢書作清河二千二百户¶
廣嚴六年十二月甲申壯侯呂甌元年　呂作召¶
禮書禮由人起(至/)所以捐社稷也　此下皆荀子¶
<pb:KR3j0076_WYG_013-11a>¶
故堅革利兵(至/)刑錯而不用　以下本荀子議兵篇¶
天地者生之本也(至/)流澤狹也　以下又本荀子禮論¶
樂書復次以為太一之歌　與下天馬二詩即漢書禮¶
樂志所載也稍節其文耳¶
此亡國之聲也不可遂　遂小字宋本作聽¶
律書雖克所願動亦耗病　耗作秏¶
丑者鈕也言氣陽在上未條　條作降¶
孰能在天地之神　在作存¶
<pb:KR3j0076_WYG_013-11b>¶
天官書隨北端兌　兌漢書作銳古字通¶
右四星曰天棓　四作五¶
輔星明近　輔星漢書作柄輔¶
其西有句曲九星三處羅　羅下漢書有列字¶
三曰九游　游漢書作斿¶
下有四星曰狐　狐作弧¶
曰東方木主春曰甲乙　下曰字作日字¶
其趨舍而前曰羸　趨音聚羸作贏下同¶
<pb:KR3j0076_WYG_013-12a>¶
左行在寅　嵗徳所在¶
以三月居與營室東壁晨出　居字疑衍¶
以七月與東井輿鬼晨出曰大音　音字小字宋本作¶
晉¶
曰南方火主夏曰丙丁　下曰字作日字¶
心為明堂營惑廟也　營作熒¶
填星其色黄光芒者曰黄鍾宮　小字宋本光作九者¶
作音¶
<pb:KR3j0076_WYG_013-12b>¶
躁圜以靜　圜作國¶
其色大圜黄&KR1485;　&KR1485;與澤一字¶
出而留桑榆間　注正出舉日平正出桑榆而上者餘¶
二千里按舉日作氣言而字衍¶
疾其下國　疾漢書作病下同¶
未盡其曰過參矣　曰作日矣作天¶
太隂之精主冬曰壬癸　曰作日¶
當出不出是謂繫卒　繋作擊¶
<pb:KR3j0076_WYG_013-13a>¶
右數萬人戰　右作有¶
後至先去前後皆病居暈不勝　暈作軍¶
國皇星大而赤　注五星之精散為六十四變記不盡¶
按記上脫一志字¶
類狗所墮及望之如火光　及下脫炎火二字按漢書¶
亦無炎火二字今從柯氏本增¶
平望在桑榆上千餘二千里　上千字衍¶
王朔所候决于日旁　王朔人姓名望氣者見李廣傳¶
<pb:KR3j0076_WYG_013-13b>¶
四始者候之曰　曰作日¶
西北戎菽為　注為成者按者當作也¶
天之五佐為經緯　經字疑衍¶
嬴縮有度　嬴作贏¶
月變修刑　修作省¶
次修穰　次上有其字¶
常大赦載　句未詳¶
二曰以辰　未詳¶
<pb:KR3j0076_WYG_013-14a>¶
封禪書而幽王為大戎所害　害作敗¶
作鄜祠後七十八年　祠作畤¶
薄山襄山也　山下脫一者字襄作衰注同從汲古後¶
人得小字宋本校正獨與揚雄河東賦合也¶
遂以十月至㶚上　㶚作覇¶
吾聞天有五帝而有四何也莫知其說　秦自以水徳¶
黑帝則自當之故不立北畤耳¶
司命施摩之屬　摩作糜¶
<pb:KR3j0076_WYG_013-14b>¶
尤敬鬼神之事事作祀¶
上有古銅器　古作故¶
致物而丹砂可化為黄金　砂作沙下同¶
明年天子病鼎湖甚　亭林云鼎湖宮名漢書揚雄傳¶
南至宜春鼎胡御宿昆吾是也湖當作胡故卒起甘泉¶
而行右内史界史記索隱以為湖縣在今之□鄉絶逺¶
且無行宮¶
夀宮神君　小字宋本無重四字¶
<pb:KR3j0076_WYG_013-15a>¶
天子祓然後入　祓小字宋本作袚¶
閒者河溢臯陸隄繇不思　思作息¶
不吳不鷔　鷔作驁¶
卿有札書曰　札小字宋本作禮¶
則太史奉以指所伐國　太小字宋本作天¶
獨見旗星出如𤓰　旗當從漢書作填星故下云信星¶
昭見也¶
春至鳴澤從西河歸　鳴小字宋本作明¶
<pb:KR3j0076_WYG_013-15b>¶
河渠書　鈍吟云水患莫大于河故最詳國用莫急于¶
漕而民間所急在水利三事錯綜成文語脉復井井¶
山行即橋　注一作&KR1964;&KR1964;改作檋¶
入于勃海　注河徙東郡更注勃海勃作㪍下同¶
岸善崩乃鑿井　亭林云岸當作崖漢書古今人表屠¶
岸賈作屠崖賈是也師古注謂山領像人之顔額者非¶
其指商山者尤非劉攽已辨之¶
功無己時兮吾山平　注韋昭曰鑿山以填河也填小¶
<pb:KR3j0076_WYG_013-16a>¶
字宋本作通¶
而闗中輔渠靈軹引堵水　堵作諸¶
東海引鉅定　亭林云東海疑是北海之誤按地理志¶
齊郡縣十二其五曰鉅定下云馬車瀆水首受鉅定東¶
北至琅槐入海又千乗郡博昌下云博水東北至鉅定¶
入馬瀆而孝武紀曰征和四年春正月行幸東萊臨大¶
海三月上耕于鉅定還幸泰山修封計其道里亦當在¶
齊去東海逺矣溝洫志同¶
<pb:KR3j0076_WYG_013-16b>¶
平凖書孝景時(至/)益增修矣　漢治始衰于景帝¶
嚴助朱買臣等招來東甌　武帝侈心自楚士導之¶
率十餘鐘致一石　注鐘六斗四升作六石四斗¶
獲首虜萬五千級　所獲首虜皆以一為十士馬死者¶
十餘萬則實數也¶
天子乃損膳　損膳與上布被對¶
廢居居邑　註服䖍曰居轂于邑也轂小字宋本作&KR0150;¶
錢益多而輕　下云錢益輕薄而物貴如說是瓉說非¶
<pb:KR3j0076_WYG_013-17a>¶
也¶
二曰重差小　曰下脫一以字按小字宋本無以字¶
三曰復小撱之　撱作隨¶
卜式上書願輸家之半縣官助邊　式亦欲為俠者變¶
而用之于縣官耳¶
然不能半自出　不能半自出者皆聚而為盜也¶
湯奏異當九卿　異當作當異¶
于是商賈中家(至/)用益饒矣　始之以重斂繼之以奪¶
<pb:KR3j0076_WYG_013-17b>¶
攘其貧者既為盜賊富者知不可保亦為不終日之計¶
武帝之不亡者賴祖宗休養之澤深耳¶
命曰株送　株送當從註應劭說此本二事如說非也¶
就食江淮間欲留之處　漢書作欲留留處之字乃寫¶
作二㸃傳誤作之¶
而桑宏羊為治粟都尉領大農盡伐　伐作代¶
一國之幣為二等　小字宋本作三等¶
吳太伯世家吳使季札聘于魯　鈍吟云詳季子事太¶
<pb:KR3j0076_WYG_013-18a>¶
史公之志也史記雖無褒貶而有筆削文中子云事多¶
志少未得太史公之㫖也惟蘇明允云有是非而無褒¶
貶為知太史公也¶
齊太公世家　鈍吟云太公之事仲尼不言諸家不同¶
太史公所敘詳略得宜後人不能作矣　又云宋人論¶
三代時專以意見揣摩安得如此妥直¶
左杖黄鉞以下云云　鈍吟云載今文尚書泰誓太史¶
雖學古文亦不廢今文¶
<pb:KR3j0076_WYG_013-18b>¶
與太公作此泰誓　鈍吟云按尚書不言太公惟此泰¶
誓有之與詩相應¶
釐公九年　此下見春秋¶
桓公元年春　齊桓公也¶
管仲病桓公問曰(至/)三子專權　鈍吟云舉隰朋亦見¶
管子然管子云鮑叔不可按鮑叔先管仲死不得管仲¶
病時尚存也太史公不以為然故不載舉朋語耳¶
桓公十有餘子二句　鈍吟云一總以下敘五公子爭¶
<pb:KR3j0076_WYG_013-19a>¶
立其事棼如亂絲太史叙之條理秩如也¶
避齊亂故在衞　五公子事至此完¶
闞止有寵焉　陳完世家以為二人¶
太史公曰吾適齊云云　一賛只論齊所以強¶
魯周公世家　前据詩書後据春秋¶
武王克殷二年　已下事詩書所載注家參錯不同此¶
書又不同¶
卜居焉曰告　告作吉¶
<pb:KR3j0076_WYG_013-19b>¶
初惠公適夫人無子一段　與左傳不同¶
賛詞　妙在先引孔子二句　鈍吟云魯有春秋經故¶
所論止此其後得失不復言¶
管蔡世家　叙事鍼線甚密¶
與車予乗徒七十人　予作十¶
曹叔世家桓公三十五年魯隱公立　鈍吟云世家書¶
魯隱公立春秋之始也¶
衞康叔世家　叙莊公處不同毛傳¶
<pb:KR3j0076_WYG_013-20a>¶
晉世家十年代千畝有功　代作伐¶
自獻公為太子時重耳已成人矣　重敘起¶
十六年楚將子反怨巫臣(至/)族滅之　鈍吟云微與左¶
氏傳不同此略也左氏云趙武畜于公宫與趙本紀亦¶
相同¶
韓厥曰趙襄趙盾之功豈可忘乎(至/)為趙後　鈍吟云¶
此言事後耳立趙後非在此年也¶
魏武侯韓哀侯趙敬侯滅晉後而三分其地　敬侯當¶
<pb:KR3j0076_WYG_013-20b>¶
是烈侯¶
楚世家楚東侵廣地至泗上　春秋止此¶
鄭世家於是與惠惠王歸　當作周惠王¶
故不聽襄王請而囚伯犢　犢作犕¶
楚反鄭晉兵來救　反作伐¶
趙世家　鈍吟云太史公敘事事有牴牾者皆兩存如¶
周本紀依古文尚書齊太公世家又載今文泰誓所謂¶
疑以傳疑也有大事而紀載不詳難敘者缺之史闕文¶
<pb:KR3j0076_WYG_013-21a>¶
也夏本紀不詳有窮后羿事而于吳太伯世家見之趙¶
世家言殺趙同趙括趙嬰齊左傳頗略然此趙氏之大¶
事必别有所傳趙之亡去太史公近文獻必有可考太¶
史公時書不存者多矣遂謂之妄可乎如此事趙氏所¶
由不絶得以大于後世茍有其文何得削之後世之輕¶
議古人可恨也按程嬰公孫杵臼之事最為無據疑戰¶
國時任俠好竒者為之非其實也定翁謂太史公去春¶
秋不逺趙國亦必有史是固可信吾謂不盡然自始皇¶
<pb:KR3j0076_WYG_013-21b>¶
焚書列國典籍皆已蕩然太史公雖去春秋不逺然傳¶
聞之誤亦必已多如王文恪明憲宗以後人其記宣室¶
為惠宗之子略無足據者事之有無當斷之以理不在¶
歴年之逺近也　初疑載秦穆公趙簡子夢之帝所諸¶
事似乎可略後思之要非無謂飛亷惡來之後昌熾如¶
此天道豈可問耶載之以見事有不可知也史家妙用¶
亦難為㝷行數墨者道矣¶
周宣王時伐戎為御及千畝載　載作戰¶
<pb:KR3j0076_WYG_013-22a>¶
趙盾弑其君　史家之書法也¶
晉國之政卒歸于趙武子　武作文¶
奉邑俟于諸侯　俟作侔¶
財王所以賜吏民　財作聽¶
卿秦將而攻伐　伐作代¶
魏世家襄王元年與諸侯㑹徐州云云　蘇秦合從不¶
載世家¶
兩地無罪而再奪之國　地作弟¶
<pb:KR3j0076_WYG_013-22b>¶
賛魏雖得阿衡之佐曷益乎　則此嗟惜深痛之詞譏¶
之者俱非¶
韓世家公子咎公子蟣蝨　蟣蝨國策作幾瑟¶
田敬仲完世家　以田完制名所以别于太公之齊也¶
故陳桓不得立　桓作完¶
田常成子與監正　正作止¶
田常于是盡誅鮑晏監正及公族之彊者　按前已云¶
殺監止此疑衍¶
<pb:KR3j0076_WYG_013-23a>¶
田常乃選齊國中女長子七尺以上為後宮　長子作¶
子長¶
救韓趙臣擊魏　臣作以¶
孔子世家　論來孔子只合作列傳太史公自据素王¶
之說　三晉田常至戰國始列于諸侯孔子則變例也¶
往日所見謂孔子祖述堯舜憲章文武而終于素王三¶
晉田常以盜簒傳世此生民之不幸而戰爭至秦楚之¶
際也意太史公序論之㫖若此不免鑿矣¶
<pb:KR3j0076_WYG_013-23b>¶
已而去魯(至/)由是反魯　總提¶
孔子生鯉(至/)末　世家¶
陳渉世家　鈍吟云陳渉起自謫戍半載而敗可與張¶
耳陳餘並為傳不當為世家者也然亡秦之侯王將相¶
多渉所置自項梁未起以天下之命制于一人之手升¶
為世家太史公之㫖也¶
外戚世家　鈍吟云通卷皆言命　又云先本六藝言¶
妃匹之際係天下之興亡此正言也而漢之諸后或不¶
<pb:KR3j0076_WYG_013-24a>¶
由徳特言命以志感慨文有煙波¶
盖難言之也　鈍吟云妙在此句不然與上文不相顧¶
矣¶
太史公曰秦以前尚略矣二句　此處似不宜斷¶
漢興呂娥姁　鈍吟云已作呂后本紀此只略敘與班¶
書不同意¶
非天命孰能當之　自前敘至此是一篇文字¶
皇后母子母寵　下母字作毋¶
<pb:KR3j0076_WYG_013-24b>¶
長公主欲子王夫人　子作予¶
荆燕世家澤以將軍擊陳陳狶　衍一陳字¶
令其子求事呂后所宰大謁者張子卿　宰作幸¶
太呂欲立呂産為呂王　太呂作太后¶
代王亦從代至四句　與齊世家不同¶
齊悼惠王世家齊王使路中大夫告于太子　太子作¶
天子下太子復令亦作天子復令¶
留侯世家有一老父(至/)乃太公兵法也　鈍吟云使歐¶
<pb:KR3j0076_WYG_013-25a>¶
陽公敘此直云遇一老父授以太公兵法二句便完矣¶
安能如此娓娓¶
賛學者多言無鬼神然言有物　昌黎原鬼因此生意¶
絳侯周勃世家此怏怏者非少主臣也　立武帝條侯¶
爭之故疑其不能事少主¶
續絳氏後　氏作侯¶
　¶
　¶
<pb:KR3j0076_WYG_013-25b>¶
　¶
　¶
　¶
　¶
　¶
　¶
　¶
　義門讀書記卷十三¶
