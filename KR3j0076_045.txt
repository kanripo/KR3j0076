# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.917831
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷四十五
<pb:KR3j0076_WYG_045-1a>¶
欽定四庫全書¶
　義門讀書記卷四十五¶
　　　　　　　　　翰林院侍讀學士何焯撰¶
　　文選(賦/)¶
此書於詩賦已總其要賦祖楚詞别有專集故騷列詩¶
後僅標舉大畧郊祀樂府自為一體事關制作難復限¶
以文章遂從闕如鮑謝採録不遺陶令獨為隱逸之宗¶
則具諸本集至於衆製則嬴劉二代聊示椎輪當求諸¶
<pb:KR3j0076_WYG_045-1b>¶
史集建安以降大同以前衆論之所推服時士之所鑽¶
仰蓋無遺憾焉¶
班孟堅兩都賦序　此賦蓋因杜篤論都而作篤謂存¶
不忘亡安不忘危雖有仁義猶設城池蓋以都洛尚非¶
永圖特以葭萌不柔未遑論都國家不忘西都也故特¶
作後賦折以法度前賦兼戒後王勿效西京末造之侈¶
又包平子兩京之㫖也　詞藻不如相如其體製自足¶
冠代¶
<pb:KR3j0076_WYG_045-2a>¶
以備制度　即制為法度也¶
以極衆人之所眩曜　謂西都¶
折以今之法度　謂東都　法度與陋字反對¶
西都賦　前篇極其眩曜主於諷刺所謂抒下情而通¶
諷諭也後篇折以法度主於揄揚所謂宣上德而盡忠¶
孝也二賦猶雅之正變五詩則兼乎頌體矣若乃能諷¶
斯麗者皆則徒勸斯麗者為淫祝氏古賦辨體謂先正¶
而後葩詩之所以為詩先麗而後則此賦之所以為賦¶
<pb:KR3j0076_WYG_045-2b>¶
蓋不過尋行數墨之見耳¶
嘗有意乎都河洛矣　陋洛邑¶
左據函谷二崤之阻(至/)則天地之隩區焉　此後篇之¶
所謂保界河山也¶
及至大漢受命而都之也　應其故¶
挾灃覇　水經注云覇水古曰兹水秦穆覇世更名此¶
水為覇水以顯覇功然則覇水不當加水旁也按酈此¶
語本之漢書地理志故覇陵覇橋皆不加水¶
<pb:KR3j0076_WYG_045-3a>¶
圖皇基於億載　見後王所當睠顧¶
故窮㤗而極侈　以下應其制　窮㤗極侈四字一篇¶
眼目以下皆發明此句所以極其眩曜也¶
遊士擬於公侯列肆侈於姬姜　總不出乎眩曜¶
蓋以强幹弱枝隆上都而觀萬國也　收此一叚有勢¶
有力¶
封畿之内(至/)號為近蜀　此叙畿内之沃飫¶
其宫室也體象乎天地(至/)惟所息宴　此後篇之所謂¶
<pb:KR3j0076_WYG_045-3b>¶
矜夸館室也¶
隋侯明月　宋本作隨為是史記雖本有隋字但此處¶
宋本及後漢書皆作隨不獨隋文帝始去辵也¶
又有天禄石渠(至/)校理秘文　當日處文士於禁中以¶
便咨訪不專奄寺也¶
掍建章而連外屬　俞犀月云此特以建章言之以見¶
武宣之盛按俞説非也此特言建章猶後宫特言昭陽¶
但以眩曜西都曩日所有耳故下文即言臺言樓言地¶
<pb:KR3j0076_WYG_045-4a>¶
以繼之建章是武帝所作亦與宣帝無與也¶
爾乃盛娛游之壯觀奮㤗武乎上囿　以上極言宫闕¶
之侈至此則及武事¶
因兹以威戎夸狄耀威靈而講武事　得此二句非盤¶
游非黷武¶
招白鷴　鷴後漢書作閒注云招猶舉也弩有黄間之¶
名此言白閒蓋弓弩之屬今以揄文竿句例之當以後¶
漢書為正¶
<pb:KR3j0076_WYG_045-4b>¶
國藉十世之基(至/)各得其所　此等語非孟堅不能下¶
東都賦功有横而當天計有逆而順民　功有横計有¶
逆皆言其不得已後漢書注引逆取順守之説非是一¶
作攻討¶
往者王莾作逆(至/)乃致命乎聖皇　氣質雄健¶
體元立制　注杜預左氏傳注曰凡人君即位欲其體¶
元以居正按如體元字乃杜注用班語不當引後注前¶
更造夫婦(至/)人倫實始　法度¶
<pb:KR3j0076_WYG_045-5a>¶
至于永平之際(至/)總八方而為之極　以下言永平修¶
禮崇樂廵狩之事¶
正予樂　五臣本作雅非是當依王厚齋説改正¶
躬覽萬國之有無(至/)總八方而為極　復覽萬國之有¶
無然後修治京邑營立宫室¶
於是皇城之内(至/)誼合乎靈囿　明帝宫室之麗苑沼¶
之作並合前制¶
則必臨之以王制(至/)乗輿乃出　鋪陳處皆言其法度¶
<pb:KR3j0076_WYG_045-5b>¶
乘時龍　後漢書注云馬八尺以上為龍月令春駕蒼¶
龍各隨四時之色故曰時也李注引易非是¶
萬樂備百禮暨　收上禮樂¶
乃申舊章(至/)沈珠於淵　法度¶
昭節儉(至/)損乘輿之服御　躬行以率之¶
頌曰盛哉乎斯世　頌字起下五篇之詩¶
子徒習秦阿房之造天二句　應矜夸館室¶
識函谷之可關二句　應保界河山　四語應起處子¶
<pb:KR3j0076_WYG_045-6a>¶
實秦人¶
今將授子以五篇之詩　波瀾富甚¶
明堂詩　五詩仿封禪文　賦本古詩之流故以頌系¶
之　明堂即以光武配故不更及建武之治¶
靈臺詩　明堂辟雍靈臺三詩皆興滅繼絶潤色鴻業¶
之事後寳鼎白雉二詩則皆衆庶悦豫福應尤盛之事¶
妙在此詩中爰考休徴以下即上下相銜聫絡血脈仍¶
不離望祲氛觀雲物本事所以自然¶
<pb:KR3j0076_WYG_045-6b>¶
張平子西京賦　平子工於換字東京中雜陳衆事亦¶
無卓識蔚宗不載于本傳斯得之矣當時疑其勝孟堅¶
謬妄莫可追也¶
薛綜注　此注謂出於薛綜疑其假托綜是赤烏六年¶
卒安得見王肅易注而引用之耶綜傳有述二京解之¶
語恐亦不謂此賦也又孫叔然始造反切未必遂行于¶
吳¶
三階重軒鏤檻文㮰　注引西都賦及王褒甘泉頌按¶
<pb:KR3j0076_WYG_045-7a>¶
班張相去未逺如何引以為注况王叔師更在張後耶¶
坻崿鱗眴棧齴巉嶮襄岸夷塗修路陖險　觀此嶮與¶
險蓋兩字¶
仰福帝居　顔氏匡謬正俗云副貳之字本為福從衣¶
畐聲西京賦云仰福帝居傳寫舛訛轉衣為示讀者便¶
呼為福禄之福失之逺矣¶
於是采少君之端信二句　端信貞固皆㣲詞下乃反¶
言也¶
<pb:KR3j0076_WYG_045-7b>¶
想升龍於鼎湖　漢武作鼎湖宫於藍田見揚雄羽獵¶
賦注¶
建元弋　杜牧詩已建元戈收相土應迴翠㡌過離宫¶
疑即用此今刻元弋者恐非　史記天官書杓端有兩¶
星一内為矛招揺一外為盾天鋒晉灼曰外逺北斗也¶
一名元戈¶
虞人掌焉(至/)載獫&KR0008;獢　亡友程湘蘅云賦京都而獨¶
於遊獵處太詳其體皆自子虛上林來較之立言之體¶
<pb:KR3j0076_WYG_045-8a>¶
要為無當不免承襲之陋耳班賦亦然然筆力壯偉殆¶
不覺也三都則彌甚矣按上賦其靜此賦其動農隙講¶
武既自三代以来漢承秦後車鄰四鐵田狩園囿是先¶
異乎承襲無當也¶
匪唯翫好(至/)實俟實儲　𢃄叙小說疎宻相間頓挫即¶
具其中¶
是時後宫嬖人(至/)其樂只且　又帶叙作一間¶
上無逸飛(至/)遑恤我後　都為下篇張本¶
<pb:KR3j0076_WYG_045-8b>¶
華嶽峩峩　亦以物象之使若列仙所居也¶
徒以地沃野豐(至/)馨烈彌茂　諷刺即在鋪揚之内¶
東京賦七雄並爭競相髙以奢麗　此句是作家手叚¶
彼云同宅西秦豈不詭哉却説六王皆以奢麗自亡則¶
據雍自強不攻自破¶
趙建叢臺於後　趙世家無武靈王起叢臺故事漢書¶
鄒陽傳注以為趙幽王友所建注誤¶
守位以仁　注綜作人按觀下民志不諒句從薛為是¶
<pb:KR3j0076_WYG_045-9a>¶
萇宏魏舒是廓是極　喪亂補苴可謂是廓是極也乎¶
經始勿亟(至/)居之者逸　對西京中惟帝王之神麗懼¶
尊卑之弗殊四句¶
發京倉　京倉二字出此以禁財對舉蓋指京師之倉¶
也注未明¶
賚皇寮　皇寮猶言大寮注亦未明¶
聘邱園之耿潔　注周易賁於邱園束帛戔戔王肅云¶
失位無應隱處邱園蓋蒙暗之人道德彌明必有束帛¶
<pb:KR3j0076_WYG_045-9b>¶
之聘按昌黎隱君子彌明之語出此¶
爾乃卒歲大儺(至/)㒺有不韙　大儺一段對前角觝百¶
戲言雖戲亦祖宗之舊儀先王之典禮也　西京尚武¶
功好逺畧故鋪陳角觝東京宧者專權故寓㫖於侲童¶
皆有為言之也¶
於是陰陽交和(至/)膺多福以安悆　此段對前㣲行¶
是以論其遷邑易京(至/)則齊德乎黄軒　此稱帝之作¶
為同於數聖¶
<pb:KR3j0076_WYG_045-10a>¶
却走馬以糞車　文子曰夫召逺者使無為焉親近者¶
言無事焉惟夜行者有之故却走馬以糞車軌不接於¶
逺方之外是謂坐馳陸沉李注偶未及¶
今公子苟好勦民以媮樂(至/)忽下叛而生憂也　此皆¶
托以諷諌之㫖¶
臣濟奓以陵君忘經國之長基　此指王侯以下莫不¶
隃奓托西京以規切目前也¶
乃知大漢之德馨咸在於此　對西京中窮㤗肆侈馨¶
<pb:KR3j0076_WYG_045-10b>¶
烈彌茂¶
南都賦陪京之南　明人稱金陵為陪金亦失本義¶
耕父揚光於清冷之淵　山海經耕父之神見則其國¶
為敗非佳事也賦家夸飾漫用之耳¶
章陵鬱以青葱　即所謂氣佳哉鬱鬱葱葱然¶
皇祖止焉　皇祖即上所謂考侯思故者也注謂髙祖¶
非也¶
真人南廵覩舊里焉　末句謂天子將復南廵¶
<pb:KR3j0076_WYG_045-11a>¶
左太冲三都賦序揚雄賦甘泉而陳玉樹青葱　李上¶
交近事㑹元云唐傳紀云雲陽界多漢離宫故地至唐¶
有樹似槐而葉細土人謂之玉樹玉樹青葱左思賦中¶
有之或非其語過蓋不知此樹也按上交又誤記此序¶
乃太冲譏子雲語¶
蜀都賦　逐層倒叙¶
其間則有琥珀丹青江珠瑕英　注博物志琥珀一名¶
江珠按琥珀江珠似非一物江珠之名於義一無所取¶
<pb:KR3j0076_WYG_045-11b>¶
也¶
山圖采而得道赤斧服而不朽　叙山圖赤斧亦相間¶
之法¶
指渠口以為雲門　注鄭康成周禮注曰黄帝樂曰雲¶
門言黄帝之德如雲之出門也然此惟取雲門之名不¶
取樂也按杜詩白帝城中雲出門本此注與今周禮小¶
異¶
匪葛匪姜疇能是恤　觀此當時亦重姜維¶
<pb:KR3j0076_WYG_045-12a>¶
焉獨三川為世朝市　三川謂魏都曩疑此與吳客言¶
之安得遽及魏事然三都以魏為主此先逗漏一句乃¶
文章賔主呼應所必然故下文又云諸夏未若兹都也¶
吳都賦　此儗上林而尤為寡要　太涉橅儗似有冗¶
長散緩之失然採其數語便可成一賦如子山枯樹是¶
其徴也¶
烏聞梁岷有陟方之館行宫之基歟　伏後舜禹¶
則以為世濟陽九　注引易无妄曰災氣有九陽阨五¶
<pb:KR3j0076_WYG_045-12b>¶
陰阨四合為九一元之中四千六百一十七歲各以數¶
至陽阨故云百六之㑹按此一叚頗勝諸本未知何据¶
公孫國之而破諸葛家之而滅　公孫諸葛非徒屬對¶
之工隱乎漢之亡正得春秋王師敗績于某之意¶
婺女寄其曜(至/)目龍川而帶坰　四句皆吳都之所包¶
寄寓指帶四字妙¶
百川派别歸海而㑹　二句皆賦家夸飾之詞不可實¶
指¶
<pb:KR3j0076_WYG_045-13a>¶
鸑鷟食其實鵷鶵擾其閒　二句無乃亦玉樹海若之¶
流¶
其果則丹橘餘甘荔支之林　橘柚見經餘甘去疾故¶
離支不能先焉　餘甘實小核大不至吳中余辛巳夏¶
始獲甞其鹽漬者桞子厚與捠榔並言之問之閩人亦¶
不敢多食也¶
龍眼橄欖　注龍眼如荔枝而小圓如彈丸味甘勝荔¶
枝按此龍眼名價與後人異¶
<pb:KR3j0076_WYG_045-13b>¶
重城結隅　注大城中有小城按唐宋吳郡猶有子城¶
至明初破淮張始廢¶
起寢廟於武昌作離宫於建業　起廟事無所考注孫¶
權自㑹稽徙丹陽建業人皆不樂徙按不樂徙乃孫皓¶
時事¶
虞魏之昆　注虞虞文繡魏魏榮按虞魏吳志無傳文¶
繡則仲翔之父也¶
俞騎騁路　亦非南土所有¶
<pb:KR3j0076_WYG_045-14a>¶
指包山以為期　王逸謂包山在秣陵東湖中李善引¶
周處風土記謂陽羡太湖中有包山按觀下文隨接幸¶
乎館娃句則包山當從善注¶
中夏比焉(至/)翫其竒麗也　魏都賦中便不得亦作個¶
語¶
舜禹游焉(至/)翫其竒麗也　使事當如此¶
魏都賦劉淵林注　前注云孟陽為注魏都而今並題¶
淵林何也¶
<pb:KR3j0076_WYG_045-14b>¶
鍾簴夾陳　注文昌殿前有鍾簴其銘曰維魏四年歲¶
在丙申龍次大火五月丙寅作蕤賔鍾又作無射鍾建¶
安二十一年七月始設鍾簴于文昌殿前所以朝㑹四¶
方也按魏四年者操為魏公之四年於漢則獻帝之建¶
安二十一年是年五月進操爵為王故設之以備朝㑹¶
營客館以周坊(至/)起建安而首立　注鄴城北有大邸¶
起樓門臨道建安中所立也古者重客館故舉年號也¶
按重客館故舉年號此注可為故實¶
<pb:KR3j0076_WYG_045-15a>¶
讐校篆籀　一人刋誤為校二人對校為讐後人嫌讐¶
字易其名為校對對即讐也¶
優賢著於揚歴　注尚書盤庚曰優賢揚歴歴試也按¶
三國志注云謂揚其歴試也然今盤庚篇中無優賢揚¶
歴之文¶
傳業禪祚高謝萬邦　上文方叙開基此即接叙魏晉¶
禪受蓋著其德淺祚促自謂可以比隆舜禹而其實萬¶
萬相遼也¶
<pb:KR3j0076_WYG_045-15b>¶
雖自以為道洪化以為隆(至/)奚遽不能與之踵武而齊¶
其風　暗寓不然言諧語滑　細詳文義參考五臣所¶
注下以為二字傳寫誤加¶
蓋比物以錯亂(至/)本前修以作系　言徒數物産則彌¶
下矣不得已其請言前修乎　本前修以作系者蓋緣¶
三國莫能相尚魏亦偶屬中土耳庶幾前修可以折服¶
二客也太冲之於魏氏文與而實不與可謂得主文譎¶
諫之遺矣先引司馬遷春秋推見至隱易本隱以至顯¶
<pb:KR3j0076_WYG_045-16a>¶
二句欲千載而下讀者黙識其隱義注家以系與繫紛¶
紜致辨又何異於占夢哉¶
張儀張禄亦足云也　前修而及於二張其鄙夷當時¶
之人物也甚矣¶
權假日以餘榮(至/)可作謡於呉㑹　四句以呉後亡言¶
呉雖假日餘榮終於黍離麥秀也¶
歴執古之醇聽　執古謂為前修所折服也¶
揚子雲甘泉賦　須看漢書中自叙方知鋪陳處皆諷¶
<pb:KR3j0076_WYG_045-16b>¶
諫也¶
注桓譚新論曰雄作甘泉賦一首始成夢腸出收而納¶
之明日遂卒　甘泉作於成帝時安得有腸出遂卒之¶
事揚子雲桓君山同時人不應作此語然則為妄人附¶
益者多矣非新論本書然也¶
正月從上甘泉還奏甘泉賦以風　注漢書曰永始四¶
年正月行幸甘泉七畧曰甘泉賦永始四年正月待詔¶
臣雄上漢書三年無幸甘泉之文疑七畧誤也按子雲¶
<pb:KR3j0076_WYG_045-17a>¶
之生在宣帝甘露元年戊辰至成帝永始三年丁未為¶
四十歲班書贊中言年四十餘自蜀來遊京師王音薦¶
之待詔此賦為四年所上無疑也然長楊事在延元二¶
年庚戌¶
曵紅采之流離兮颺翠氣之宛延　此文章頓挫處¶
廼搜逑索偶　雙關互映¶
子子孫孫長無極矣　有事甘泉以求繼嗣故如此結¶
潘安仁藉田賦　祝氏云臧榮緒晉書以為藉田頌文¶
<pb:KR3j0076_WYG_045-17b>¶
選以為藉田賦要之篇末雖是頌篇中純是賦賦多頌¶
少當為賦也馬揚之賦終以諷潘班之賦終以頌非異¶
也田獵禱祀渉於滛殺故不可以不諷奠都藉田國家¶
大事不可不頌所施各有當也按祝説非也古人賦頌¶
通為一名馬融廣成所言田獵然何嘗不題曰頌耶陳¶
思與楊書豈以辭賦為君子蓋應上文辭賦小道之語¶
强生區别即杜撰也若云風頌異施揚之羽獵固亦有¶
遂作頌曰之文不歌而頌謂之賦故亦名頌王褒洞簫¶
<pb:KR3j0076_WYG_045-18a>¶
漢書亦謂之頌　文不高然頌述典禮當自為法式其¶
體源亦出于東都¶
伊晉之四年正月丁未　注晉書曰丁亥藉田今為丁¶
未誤也按禮記月令疏云耕用亥日以陰陽式法正月¶
亥為火倉又王氏云正月建寅月日㑹辰在亥故耕用¶
亥然則丁未之誤明矣¶
青壇蔚其嶽立　漢晉皆耕于東故云¶
儀刑孚于萬國　此句帶上端本¶
<pb:KR3j0076_WYG_045-18b>¶
司馬長卿子虛賦　祝氏云此賦雖兩篇實則一篇賦¶
之問答體其源自卜居漁父篇来厥後宋玉輩述之至¶
漢而盛此兩賦及兩都二京三都等作皆然首尾是文¶
中間是賦世傳既久變而又變其中間之賦以鋪張為¶
靡而専于詞者則流為齊梁唐初之俳體其首尾之文¶
以議論為便而専于理者則流為唐末及宋之文體性¶
情益逺六義澌盡體製遂失矣按首尾雖以議論問答¶
然車駕千乘等句即以賦齊王之獵後半齊東陼巨海¶
<pb:KR3j0076_WYG_045-19a>¶
等句即是賦齊國遊獵之地則亦未嘗非賦也後人無¶
鋪張之才純以議論為便於是乖體物之本矣¶
於是楚王乃弭節徘徊翺翔容與　俱與終日馳騁曾¶
不下輿對¶
於是鄭女曼姬(至/)若神仙之髣髴　此是夸齊以所無¶
此叚揷在中間叙畋事便不直凡左史行文皆然¶
襞襀褰縐紆徐委曲鬱橈谿谷　纎中藏大景¶
怠而後發游於清池　又變¶
<pb:KR3j0076_WYG_045-19b>¶
怕乎無為(至/)勺藥之和具而後御之　與脟割輪焠對¶
無而言之是害足下之信也　此轉收出子虛二字之¶
義　史漢並有有而言之是彰君之惡二句然細尋則¶
無此二句為優¶
且齊東陼巨海　陼猶都也如大野既陼之義¶
上林賦天子芒然而思(至/)遂徃而不返　使之自悟故¶
云譎諌¶
若夫終日馳騁(至/)則仁者不繇也　苦言至誡繫于天¶
<pb:KR3j0076_WYG_045-20a>¶
子自知悔悟之後故曰言之者無罪¶
揚子雲羽獵賦雖頗割其三垂以贍齊民　此三垂即¶
指上林之三垂而言注謂西南東武帝侵三垂以置郡¶
非也元帝初元二年詔以水衡禁囿宜春下苑少府佽¶
飛外池嚴籞池田假與貧民五年罷上林宫館希御幸¶
者成帝建始元年亦罷上林宫館希御幸者二十五所¶
即其事也¶
羣公常伯(至/)上猶謙讓而未俞也　羣公常伯左右小¶
<pb:KR3j0076_WYG_045-20b>¶
臣豈有逺見楊朱墨翟異端曲學不知聖賢之業者也¶
方將已下乃自申作賦以諷之意¶
宏仁惠之虞　虞字對上囿字乃虞人之虞顔李皆云¶
通娛非也¶
長楊賦　羽獵儗上林長楊擬難蜀父老子雲本祖述¶
相如其奇則相如所不能籠罩麗處似天才不逮也¶
明年上將大誇胡人以多禽獸　注七畧曰羽獵賦永¶
始三年十二月上然永始三年去校獵之前首尾四載¶
<pb:KR3j0076_WYG_045-21a>¶
謂之明年疑班固誤也按此明年者班史因子雲自叙¶
之詞七畧誤也¶
亦頗擾于農人(至/)本非人主之急務也　長楊之事尤¶
為荒逸故其詞切¶
鑿齒之徒　謂陳項也注云六國者非¶
於是上帝眷顧髙祖(至/)永亡邉城之災金革之患　言¶
祖功宗德之盛如此為子孫者乃僅以多獲夸逺人耶¶
皆述古以諷今也¶
<pb:KR3j0076_WYG_045-21b>¶
東夷横畔　謂髙句麗也注云東越者非¶
使農不輟耰(至/)帥與之同苦樂　解上亦頗擾于農人¶
矣¶
豈徒欲淫覽浮觀(至/)多麋鹿之獲哉　全是諷¶
潘安仁射雉賦　極體物之妙雖長卿為之亦不過爾¶
恐吾游之宴起(至/)分倦目以寓視　頓挫¶
屏發布而累息徒心煩而伎懩　頓挫無此二句義鳥¶
應機句便接得不生動¶
<pb:KR3j0076_WYG_045-22a>¶
擬青顱而㸃項　用左傳吾志其目也意¶
出不交戰　帶媒¶
若乃耽槃流遁(至/)末　以下是諷¶
班叔皮北征賦　注流别論曰避難凉州時作又漢書¶
曰彪年二十遭王莾敗劉聖公立未定乃去京師徃天¶
水郡歸隗囂按陸機二十作文賦何如叔皮於聖學已¶
造其堂¶
慕公劉之遺德及行葦之不傷　以行葦為公劉之遺¶
<pb:KR3j0076_WYG_045-22b>¶
徳必出齊魯之經師注家已不能詳矣¶
不勞師而幣加　此句指和親即上所謂耀徳也¶
曹大家東征賦知性命之在天(至/)精誠通於明神　儒¶
者之言不愧母師女士矣¶
敬慎無怠(至/)末　以此書紳亦庶乎寡過矣¶
潘安仁西征賦　刺取史事為賦故主於人物稍以征¶
途所歴山川羅絡其中筆力遒壯不累於繁釀　拓宇¶
班氏父子文辭不妨代興所學則非矣　子山哀江南¶
<pb:KR3j0076_WYG_045-23a>¶
賦體源於此庾賦今事故尤有關係能動人此善變者¶
也¶
嵗次元枵　注岳傷弱子序曰元康二年五月余之長¶
安以歴推之嵗在壬子爾雅曰太嵗在子曰困敦左氏¶
傳梓慎曰嵗在星紀而淫於元枵杜預曰嵗嵗星也元¶
枵在子虛危之次也然元枵嵗星所歴困敦太嵗所次¶
今論太嵗而曰元枵疑誤也按至今云嵗次者誤自安¶
仁此文始然困敦乃嵗名非十二辰亦不容目之為次¶
<pb:KR3j0076_WYG_045-23b>¶
眷鞏洛而掩涕思纒綿於墳塋　以上自叙西征之由¶
值庸主之矜愎殆肆叔於朝市　肆叔市朝從五臣注¶
作蹇叔者為得¶
升曲沃而惆悵(至/)徒利開而義閉　注水經注曰春秋¶
晉侯使詹嘉守桃林之塞處此以偹秦時以曲沃之官¶
守之故有曲沃之名然此曲沃在西因彼曲沃而得名¶
今因名而説彼按漢書髙紀顔注中嗤作者以陜之曲¶
沃為成師所居¶
<pb:KR3j0076_WYG_045-24a>¶
寶鷄前鳴甘泉後湧　如此㸃化甚妙¶
南有元覇素滻　覇水本名兹水蓋以色得名¶
或著顯績而嬰時戮(至/)曾不得與夫十餘公之徒𨽻齒¶
　安仁再遭斥免既無貴仕幾嬰時戮故發憤喟息於¶
數公也¶
扞矢言而不納　矢言直言也注引書非¶
健子嬰之果决　太史公秦本紀於子嬰之車裂趙髙¶
未嘗不健其决憐其志¶
<pb:KR3j0076_WYG_045-24b>¶
造長山而慷慨　注三秦記曰秦名天子冢曰長山漢¶
曰陵故通名山陵又漢書曰髙祖𦵏長陵按長山當是¶
山之本名因山為陵耳如三秦之説自覇陵以下將何¶
取耶¶
廢園邑以崇儉　賦專指初陵勿置縣邑事注贅¶
爾乃端策拂茵(至/)莫二其一　此段起下治長安之事¶
王仲宣登樓賦雖信美而非吾土兮　吾土謂長安¶
平原逺而極目兮蔽荆山之髙岑　四海之内各擅疆¶
<pb:KR3j0076_WYG_045-25a>¶
域王路不通故託於荆山蔽隔也¶
白日忽其將匿　比漢祚將盡也¶
孫興公遊天台賦　序優於賦　諸賦此篇最下¶
雖一冐於垂堂　垂堂之語恐為不類¶
鮑明逺蕪城賦　注四言集云登廣陵故城作按宋世¶
祖孝建三年竟陵王誕㨿廣陵反沈慶之討平之命悉¶
誅城内男丁以女口為軍賞昭蓋感事而賦也　虞炎¶
文集序云孝武初除海虞令¶
<pb:KR3j0076_WYG_045-25b>¶
澤葵依井(至/)心傷已摧　極形容其蕪¶
寒䲭嚇雛　莊子䲭得腐䑕鵷雛過之仰而視之曰嚇¶
注中誤引爾雅¶
若夫藻扄黼帳歌堂舞閣之基(至/)離宫之苦辛哉　所¶
賦者城宫館只用畧補以寓當時之事¶
為蕪城之歌　收出蕪字¶
王文考魯靈光殿賦　文考名延夀一字子山　後漢¶
書東海恭王彊傳初魯恭王好宫室起靈光殿甚壯麗¶
<pb:KR3j0076_WYG_045-26a>¶
是時猶存故詔彊都魯蓋中興以来特為美譚而未有¶
賦者故文考補作也賦出而盛傳於代¶
自西京未央建章之殿皆見墮壊　下文所為感物而¶
作¶
觀藝於魯　注藝六經也按博物志云王子山與父叔¶
師到泰山從鮑子貞學算到魯賦靈光殿則觀藝者小¶
言之乃學筭數也¶
爾乃縣棟結阿(至/)若鬼神之髣髴　此段雕刻¶
<pb:KR3j0076_WYG_045-26b>¶
圖畫天地(至/)善以示後　此段圖畫¶
何平叔景福殿賦　此賦似儗東都　亦是諷刺故不¶
取韋卞而取平叔¶
感乎溽暑之伊鬱而慮性命之所平　先慮燥濕寒暑¶
而及吳蜀則無譎諌之迹¶
惟岷越之不靜(至/)夫何宫室之勿營　岷越不寧大營¶
宫室可以待其亡乎固知平叔此賦亦所以為諷也¶
以辛佐治傳攷之實與明帝之語陰相搘拄矣¶
<pb:KR3j0076_WYG_045-27a>¶
爰有遐狄(至/)彰聖主之威神　魏畧曰大發銅鑄作銅¶
人二號曰翁仲列坐于司馬門外¶
其祜伊何宜爾孫子　時繼嗣未廣故有斯祝¶
爾乃建凌雲之層盤浚虞淵之靈沼　注凌雲層盤名¶
也為之以承甘露按此則凌雲臺即承露臺耳　魏畧¶
董尋諫曰作無益之物九龍承露盤土山淵池其功三¶
倍于殿舍¶
若乃虬龍灌注　宫殿中螭頭吐水即謂此也¶
<pb:KR3j0076_WYG_045-27b>¶
公輸荒其規矩匠石不知其所斵　夸飾處皆諷也¶
是以六合元亨(至/)固可翹足而待之　是以二字與上¶
殊不相屬吳蜀湮滅乃即所謂翹足而待其言若近乎¶
戲者愈明其為譎諫矣¶
慕咎繇之典謨　注謂康哉之歌也按咎繇典謨指無¶
教逸欲有邦也今文雖至康哉之歌為一篇然取義不¶
在此¶
木元虛海賦　竒之又竒相如子雲無以復加¶
<pb:KR3j0076_WYG_045-28a>¶
其為廣也三句　起得突兀¶
若乃霾曀潛銷(至/)碨磊山壟　反襯上一段¶
北灑天墟　爾雅北陸虛也即北方虛危之宿注誤¶
宏徃納来四句　收得渾淪¶
郭景純江賦　與海賦才力懸絶¶
潘安仁秋興賦高閣連雲(至/)此焉遊處　只此四語而¶
不堪當世之想已見乎詞矣¶
且斂袵以歸来兮　歸來亦有秋興故實不獨淵明也¶
<pb:KR3j0076_WYG_045-28b>¶
澡秋水之涓涓兮(至/)末　髙閣連雲陽景罕曜視此何¶
如¶
謝惠連雪賦北戸墐扉　北戸謂日南¶
迴散榮積之勢飛聚凝曜之竒　二句括盡¶
鄒陽聞之(至/)於是乃作而賦積雪之歌　少變不欲其¶
直也¶
歌卒(至/)起而為亂　又變¶
謝希逸月賦委照而吳業昌　既假托于仲宣不應用¶
<pb:KR3j0076_WYG_045-29a>¶
吳事亦失于㸃勘也¶
若夫氣霽地表(至/)周除冰凈　數語是賦中警策處曩¶
時尤賞㑹後段蓋一時偶有寄托耳¶
歌響未終(至/)迴遑如失　又頓挫¶
賈誼鵩鳥賦　此特借鵩鳥以造端非從而賦之也昭¶
明類編入鳥獸何哉宜與幽通思元同編¶
萬物變化兮　以下應予去何之¶
禍兮福所倚　以下應吉乎告我二句¶
<pb:KR3j0076_WYG_045-29b>¶
水激則旱兮　以下應淹速之度二句¶
且夫天地為罏兮　以下推而言之以自廣¶
忽然為人兮何足控摶　言所患非夀不得長也¶
寥廓忽荒與道翺翔　謂獨觀天地之始¶
禰正平鸚鵡賦羡西都之沃壤(至/)故毎言而稱斯　西¶
京之衰可以再興傷時不復故以寓其意也¶
顔延年赭白馬賦　體製似班揚¶
驥不稱力(至/)文駟列乎華廐　先從馬起不泛𦂳入宋¶
<pb:KR3j0076_WYG_045-30a>¶
祖不蕪¶
妙簡帝心(至/)有惻上仁　體要淳雅¶
畜怒未洩　此句即起下一段¶
妍變之態既畢(至/)望朔雲而蹀足　跌宕頓挫¶
將使紫燕駢衡(至/)敬備乎所未防　此處不可直接馬¶
斃故作此一段虛景兼寓頌美國家之㫖得體而有情¶
天情周皇恩畢　只用六字收住不冗¶
鮑明逺舞鶴賦叠霜毛而弄影振玉羽而臨霞　虛引¶
<pb:KR3j0076_WYG_045-30b>¶
舞字¶
舞飛容于金閣　入舞字¶
將興中止(至/)遷延遲暮　頓挫¶
巾拂兩亭丸劍雙止　舞字畧襯¶
班孟堅幽通賦　此文不減賈誼揚雄¶
里上仁之所廬　里仁謂避地河西¶
道遐通而不迷　此孔子所謂四十而不惑也¶
又申之以烱戒　烱戒謂勿墜之語¶
<pb:KR3j0076_WYG_045-31a>¶
三欒同於一體兮(至/)信畏犧而忌鵩　言天道必久而¶
後定惠吉逆凶終為不爽周賈有激放言非通理也¶
要没世而不朽兮乃先民之所程　申明勿墜之義¶
虞韶美而儀鳳兮(至/)矧耽躬于道真　此言其必通¶
精通靈而感物兮神動氣而入微　通於幽¶
朝貞觀而夕化兮(至/)訢來哲而通情　謂沒世不朽不¶
啻彭老之夀可以俟百世後之人也注非　通字結¶
保身遺名　保身猶言不失其身遺猶垂也¶
<pb:KR3j0076_WYG_045-31b>¶
憂傷夭物忝莫痛兮　臨谷而墜　憂傷夭物則所謂¶
畏溺自投者也¶
皓爾太素曷渝色兮　性命不可渝也¶
尚越其幾淪神域兮　援葛而登¶
張平子思元賦仰先哲之元訓兮(至/)緜日月而不衰¶
六句破題¶
利肥遯以保名　肥後漢書作飛乃合象詞無所疑也¶
之意肥字不知者妄加雌黄以七啟校之自審然不讀¶
<pb:KR3j0076_WYG_045-32a>¶
姚令威西溪叢語未有不反疑古善本為誤也¶
歴衆山以周流兮翼迅風以揚聲　頂上飛字¶
占既吉而無悔兮(至/)榖崑崙之髙岡　俞犀月云歴寫¶
遯象皆合筮詞所謂歴衆山以周流也按筮得飛遯卜¶
遇介鳥似非獨承筮詞¶
發昔夢於木禾兮榖崑崙之髙岡　後漢書注昔夜也¶
衡此夜夢禾生於崑崙之上即下文云抨巫咸以占夢¶
含嘉秀以為旉是也注解皆云昔日夢至今日親往見¶
<pb:KR3j0076_WYG_045-32b>¶
焉是為發昔夢也臣賢謂衡此賦將徃走乎八荒以後¶
即先往東方次往南方乃適西方此時正在𤾉谷扶桑¶
之地崑崙乃西方之山安得已往崑崙見木禾乎良由¶
尋究不精致斯誤耳按此賦後漢書注多出舊注之表¶
當參取而此駁尤當亟登之¶
黄靈詹而訪命兮(至/)孰謂時之可蓄　揷入訪夢方不¶
板板四段此文章避直處¶
咎繇邁而種德兮(至/)卉既凋而已育　謂英六滅而秦¶
<pb:KR3j0076_WYG_045-33a>¶
趙興也注非¶
振余袂而就車兮修劔揭以低昂　以下言天路之可¶
通而攀玉階也應前天蓋髙而為澤四句意亦兼有大¶
鳥塵外瞥天之象也¶
廓盪盪其無涯兮(至/)臨舊鄉之暗藹　浩蕩無涯一念¶
收轉此即歸母氏而後寧之意¶
張平子歸田賦感蔡子之慷慨(至/)與世事乎長辭　不¶
可為蔡子之苟富貴亦不若屈子之自狷懟此所以超¶
<pb:KR3j0076_WYG_045-33b>¶
然逺引也¶
於是仲春令月(至/)懸淵沈之魦鰡　以此為樂猶求之¶
於外也下乃反而潛心大業求諸内矣¶
揮翰墨以奮藻(至/)末　道既不行退而删述自處陳其¶
規模俟王者之取法¶
潘安仁閒居賦　既以親疾輒去復因免官自悔大本¶
既偏自然乾沒不已方貽慈親以戚矣此賦㫖趣近乎¶
子㓜南山之詩豈恬退無欲者乎　謝客山居殊多美¶
<pb:KR3j0076_WYG_045-34a>¶
句不知何以遺之¶
以俟伏臘之費　注伏者何也金氣伏藏之日也立秋¶
以金代火金畏火故至庚日必伏按伏者藏也陰氣以¶
盛金已潛伏於火中庚為金可以見其自㣲而著也舊¶
説未盡其理¶
孟母所以三徙也　綰太夫人¶
頓足起舞(至/)孰知其佗　只是無聊都非真樂　若以¶
養親為心則雖天下猶草芥黜免正其所樂又何復用¶
<pb:KR3j0076_WYG_045-34b>¶
其巧拙之嘆乎卒之孫秀修怨太夫人亦詣東市悲夫¶
司馬長卿長門賦　此文乃後人所擬非相如作其詞¶
細麗蓋平子之流也¶
得尚君之玉音　今人謂玉音二字本此非也玉音金¶
聲出尚書大傳¶
修薄具而自設兮　薄具對上飲食¶
夜曼曼具若歲　五六月間之夜而謂曼曼若歲此昔¶
人造語之妙¶
<pb:KR3j0076_WYG_045-35a>¶
向子期思舊賦　不容太露故為詞止此晉人文尤不¶
易及也¶
歎黍離之愍周兮悲麥秀於殷墟　使晉不代魏二子¶
其夭枉乎故以黍離麥秀興感非使事之迂大也當陳¶
留之後經山陽之國其猶宗周既滅追溯殷亡矣倒用¶
亦有為也¶
惟古昔以懐今兮　曰懐今則所感者不獨吕嵇矣五¶
臣本作人謬¶
<pb:KR3j0076_WYG_045-35b>¶
陸士衡歎逝賦愍城闕之邱荒　此以城闕代親故¶
潘安仁寡婦賦歸空館而自憐兮撫衾裯以嘆息　寡¶
婦不夜哭二句有語病上文羣飛斂翼之語尤非所宜¶
言也¶
感三良之殉秦兮甘捐生而自引　鄭箋云三良自殺¶
以從死¶
重曰　重猶亂也本楚詞逺遊篇班偼伃自悼賦亦用¶
之¶
<pb:KR3j0076_WYG_045-36a>¶
江文通恨賦　文通之賦自為傑作絶思若必拘限聲¶
調以為異于屈宋何以異于三百篇也¶
或有孤臣危涕孽子墜心　注心當云危涕當云墜江¶
氏愛奇故互文以見義按此可標舉以為對法¶
春草暮兮秋風驚秋風罷兮春草生　起下自古¶
别賦可班荆兮贈恨唯罇酒兮叙悲　贈恨叙悲亦互¶
文¶
陸士衡文賦　注臧榮緒晉書曰機少襲領父兵為牙¶
<pb:KR3j0076_WYG_045-36b>¶
門將軍年二十而吳滅退臨舊里與弟雲勤學積十一¶
年被徴為太子洗馬與弟雲俱入洛按此則此賦殆入¶
洛之前所作老杜云二十作文賦於臧書稍疎也¶
心懔懔以懐霜志眇眇而臨雲　此文章之本¶
潄六藝之芳潤　注周禮曰六藝禮樂射御書數也按¶
謂詩書易禮樂春秋也太史公曰學者載籍極博尤攷¶
信於六藝又孔子弟子身通六藝者七十二人以上下¶
文義求之不當漫引周禮¶
<pb:KR3j0076_WYG_045-37a>¶
或虎變而獸擾或龍見而鳥瀾　二句疑大者得而小¶
者卑之意¶
雖離方而遯員期窮形而盡相　二句蓋亦張融所謂¶
文無定體以有體為常也¶
故夫夸目者尚奢惬心者貴當　二句語意相承注謬¶
暨音聲之迭代若五色之相宣　休文韻學本此二句¶
寤防露與桑間又雖悲而不雅　防露指豈不夙夜畏¶
行多露言桑間不可與並論故戒妖冶也¶
<pb:KR3j0076_WYG_045-37b>¶
闕大羮之遺味(至/)固既雅而不艷　後之效法陶韋者¶
是也¶
王子淵洞簫賦　此文了不悉其佳處¶
原夫簫幹之所生兮(至/)標敷紛以扶疎　上二破簫字¶
下二破洞字¶
幸得諡為洞簫兮(至/)因天性之自然　簫之為名舊矣¶
獨以江南之幹條暢罕節故得號為洞簫爾漢書元帝¶
紀如淳曰簫之無底者亦失其義　博雅曰大者無底¶
<pb:KR3j0076_WYG_045-38a>¶
小者有底亦不以無底得名也¶
帶以象牙(至/)挹抐擫㩶　觀此八句則比竹之簫也¶
傅武仲舞賦　故不減楚人相如之匹¶
於是歡洽宴夜(至/)雲散城邑　餘波可當一小賦¶
馬季長長笛賦　何其詞費¶
昔庖犧作琴(至/)其音如彼　有此乃波瀾濶逺不為徒¶
作¶
潘安仁笙賦　嵇之琴潘之笙二賦發端便是文章各¶
<pb:KR3j0076_WYG_045-38b>¶
各排突前人之法¶
成公子安歗賦晞高慕古長想逺思　歗字逺致¶
群鳴號乎沙漠　注傅瓚曰沙土曰幕按臣瓚李氏亦¶
謂之傅瓚不獨小司馬史記索隱為然¶
宋玉髙唐賦　蘇子瞻謂自玉曰唯唯以前皆賦而此¶
謂之序大可笑按相如賦首有亡是公三人論難豈亦¶
賦耶是未悉古人之體製也劉彦和云既履端于唱序¶
亦歸餘于總亂序以建言首引情本亂以理篇迭致文¶
<pb:KR3j0076_WYG_045-39a>¶
契則是一篇之中引端曰序歸餘曰亂猶人身中耳目¶
手足各異其名蘇子則曰莫非身也是大可笑得乎¶
神女賦　張鳳翼改定為玉夢於文義自當不可因其¶
寡學而並非之　姚寛西溪叢語云楚襄王與宋玉遊¶
髙唐之上見靈氣之異問宋玉玉曰昔先王夢遊髙唐¶
與神女遇玉為髙唐之賦先王謂懐王也宋玉是夜夢¶
見神女寤而白王王令玉言其狀使為神女賦後人遂¶
謂襄王夢神女非也今文選本玉王字差誤然則張氏¶
<pb:KR3j0076_WYG_045-39b>¶
特攘令威昔言矜為獨得耳　令威語又本沈存中補¶
筆談¶
其夜王寢(至/)其夢若何王曰　王字俱當作玉玉字俱¶
當作王張鳳翼云¶
明日以白王(至/)王曰狀如何也　一白分作兩層總避¶
直也¶
王曰若此盛矣試為寡人賦之　此既接以王曰試為¶
寡人賦之則上茂矣美矣之為玉曰無可疑者¶
<pb:KR3j0076_WYG_045-40a>¶
登徒子好色賦　以戰國䇿參攷登徒子蓋以官為氏¶
曹子建洛神賦　韓詩漢有遊女薛君注游女漢神也¶
洛神之義本於此　離騷我令豐隆乗雲兮求虙妃之¶
所在植既不得於君因濟洛川作為此賦託辭虙妃以¶
寄心文帝其亦屈子之志也自好事者造為感甄無稽¶
之説蕭統遂類分入於情賦於是植幾為名教罪人而¶
後世大儒如朱子者亦不加察于衆惡之餘以附之楚¶
人之詞之後為尤可悲也已不揆狂簡稍為發明其意¶
<pb:KR3j0076_WYG_045-40b>¶
蓋孤臣孽子所以操心而慮患者猶若接于目而聞于¶
耳也　蕭粹可注太白詩云髙唐神女二賦乃宋玉寓¶
言洛神則子建儗之而作惟太白知其托詞而譏其不¶
雅可謂識見髙逺者矣是前人已有與予同者自喜愈¶
於無稽也¶
注　魏東阿王漢末求甄逸女既不遂按魏志后三嵗¶
失父後袁紹納為中子熙妻曹操平冀州丕納之于鄴¶
安有子建嘗求為妻之事小説家不過因賦中願誠素¶
<pb:KR3j0076_WYG_045-41a>¶
之先達二句而附㑹之注又曰黄初中入朝帝示植甄¶
后玉鏤金帶枕植見之不覺流涕時已為郭后讒死帝¶
意亦尋悟因令太子留宴飲仍以枕賚植按示枕賚枕¶
里老之所不為况帝又方猜忌諸弟留宴從容正不可¶
得感甄名賦其為不恭夫豈特酗酒悖慢刼脅使者之¶
可比耶注又曰此枕是我在家時從嫁前與五官中郎¶
將今與君王按數語俚俗不復有文義注又曰遣人獻¶
珠于王王答以玉珮按此二句因玉珮明璫之文而附¶
<pb:KR3j0076_WYG_045-41b>¶
㑹者然忘其尚有抗瓊珶以和余句何也¶
黄初三年余朝京師　注謂魏志及諸詩序並云四年¶
朝此云三年誤一云魏志三年不言植朝蓋魏志畧也¶
按魏志丕以延康元年十一月廿九日禪代十一月改¶
元黄初陳思實以四年朝雒陽而賦云三年者不欲亟¶
奪漢年猶之發䘮悲哭之志也注家未喻其微㫖　責¶
躬詩表云前奉詔書臣等絶朝豈縁畧也¶
還濟洛川　即贈白馬王詩所謂伊洛廣且深欲濟川¶
<pb:KR3j0076_WYG_045-42a>¶
無梁也¶
古人有言斯水之神名曰宓妃　既引古人之言則非¶
實有所感而特假以托諷明矣¶
經通谷　注華延洛陽記曰城南五十里有大谷舊名¶
通谷按此即贈白馬王詩所謂大谷何寥廓者是也¶
然則君王所見無乃是乎　此設為御者謂植也¶
踐逺遊之文履　注繁欽定情詩曰何以消滯憂足下¶
雙逺遊此言未詳其本按同時人語借以互証當法此¶
<pb:KR3j0076_WYG_045-42b>¶
注¶
無良媒以接懽兮(至/)解玉珮以要之　此四句即用騷¶
經解珮纕以要言兮吾用蹇修以為理¶
嗟佳人之信修(至/)指潛淵而為期　此四句又反騷經¶
雖美而無禮之意以明非文帝待已之薄忠厚之至也¶
執眷眷之欵實兮(至/)申禮防以自持　子建作箜篌引¶
有久要不可忘義薄終所尤謙謙君子德磬折何所求¶
此六句意與之同　景初中詔云陳王克已慎行以補¶
<pb:KR3j0076_WYG_045-43a>¶
前闕則植之自持者可知矣¶
於是洛靈感焉(至/)長寄心於君王　子建責躬應詔二¶
詩表云前奉詔書臣等絶朝心離志絶自分黄耉永無¶
執珪之望不圖聖詔猥垂齒召至止之日心馳輦轂僻¶
處西館未奉闕廷踊躍之懐瞻望反仄蓋文帝雖許其¶
入朝而猶未遽令見之也故言宓妃雖已感悟而神光¶
離合乍陰乍陽已猶不得與交接及已長吟永慕哀厲¶
彌甚於是始見其隨從衆靈微步而即我然猶若危若¶
<pb:KR3j0076_WYG_045-43b>¶
安若往若還已則望其容華婀娜而至于忘食蓋思之¶
尤甚矣於是宓妃始命收風静波屈其尊以相交接良¶
㑹之難至于如此然既朝之後其可必文帝之感悟而¶
常常見之乎故又云悼良㑹之永絶也雖潛處於太陰¶
常寄心于君王文帝以仇讐視其弟而子建睠睠如此¶
不敢稍有怨懟所以雖終不見用亦卒能自全黄初六¶
年文帝東征過雍邱遂幸植宫為兄弟如初蓋茍盡我¶
所為負罪引慝之道君父未有不稍為感悟者後之藩¶
<pb:KR3j0076_WYG_045-44a>¶
臣徃徃以不學無術自即于誅夷悲夫¶
恨神人之道殊兮怨盛年之莫當　神尊而人卑喻君¶
臣也怨植自怨也盖即盛年不可再與盛年處房室之¶
意¶
獻江南之明璫　獻于宓妃也　子建贈白馬王詩曰¶
蒼蠅間白黒讒巧令親踈以耳飾為獻盖望其無如小¶
弁之所謂君子信讒者也¶
雖潛處于太陰　太陰猶言窮陰自言所處之幽逺也¶
<pb:KR3j0076_WYG_045-44b>¶
君王謂宓妃以喻文帝也不必以上文君臣為疑¶
冀靈體之復形御輕舟而上溯　冀得復朝京師而見¶
文帝也¶
　¶
　¶
　¶
　¶
　義門讀書記卷四十五¶
