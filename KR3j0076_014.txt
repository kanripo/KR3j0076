# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.248699
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷十四
<pb:KR3j0076_WYG_014-1a>¶
欽定四庫全書¶
　義門讀書記卷十四¶
　　　　　　　　　　翰林院侍讀學士何焯撰¶
　　史記¶
伯夷列傳　此七十列傳之凡例也本紀世家事跡顯¶
著若列傳則無所不錄然大㫖有二一曰徴信不經聖¶
人表章雖遺冢可疑而無徴不信如由光是已一曰阐¶
幽積仁潔行雖窮餓巖穴困頓生前而名施後世者如¶
<pb:KR3j0076_WYG_014-1b>¶
伯夷顔淵是已¶
太公曰此異人也　異作義¶
管晏列傳倉廩實而知禮節(至/)因而去之　一部管子¶
數行盡之¶
事齊靈公莊公景公　鈍吟云以一心事三君晏子之¶
節也此一句大有闗係¶
賛　鈍吟云傳内事亦出管子但不敘其書直撮略其¶
行事文甚有裁製¶
<pb:KR3j0076_WYG_014-2a>¶
老子韓非列傳　震川云太史公列傳或數人合傳皆¶
聫書不斷今合讀之尤見其竒近時刻本每人界斷必¶
小司馬之陋也　鈍吟云道徳之言流失有二莊子放¶
蕩晉人尚虚浮而亡申韓劖刻秦人尚刑名而亡太史¶
公以莊子申韓同傳有㫖哉小司馬不知也¶
謚曰聃　此謚曰聃亦謚曰洞簫之謚非易名也¶
廼遂去至闗　抱朴子云遇尹喜于散闗或以為函谷¶
闗¶
<pb:KR3j0076_WYG_014-2b>¶
申不害篇本于黄老而主刑名　刑作形¶
韓非篇喜刑名法術之學　刑亦作形¶
人或傳其書至秦　傳作得¶
孫子吳起列傳孫子武者齊人也　吳越春秋云武吳¶
人也¶
吳起篇以事魯君魯君疑之　二魯字衍¶
伍子胥列傳　鈍吟云孟子疏有西施事引史記今本¶
無之知此書已為宋人刪削矣按孟子疏乃南宋一邵¶
<pb:KR3j0076_WYG_014-3a>¶
武士人偽作非北宋孫宣公為之恐不足据或所引者¶
他書誤以為史記亦未可知也¶
彼見求之并禽　求作來¶
仲尼弟子列傳顔回者魯人也字子淵少孔子三十嵗¶
　閻云三十下當脫七字盖生于魯昭公二十八年丁¶
亥卒于哀公十二年戊午方合三十二嵗之數¶
曾蒧字晢　震川云按蒧古㸃字聖門有三蒧曾蒧公¶
西蒧奚容蒧也¶
<pb:KR3j0076_WYG_014-3b>¶
月離于畢俾滂沱矣　震川云月離于畢他書有明言¶
其故者此不明言盖妙處正在不說破¶
商君列傳事魏相公叔座為中庶子　座諸本俱作痤¶
蘇秦列傳城方二千餘里　城作地¶
據衞取&KR0008;巷　巷作卷¶
臣竊以天下之地圖(至/)豈可同日而論哉　震川云所¶
以言從之利實擇交而得之意¶
夫衡人者(至/)願大王孰計之　震川云所以言衡之害¶
<pb:KR3j0076_WYG_014-4a>¶
實擇而不得之意¶
當敵則斬堅甲鐵幕　案索隱幕字絶句顧朗仲云¶
斬字絶句謬也¶
今王秦仇讐以伐援國　秦作奉¶
封曰凡天下戰國七　封作對¶
張儀列傳秦西有巴蜀(至/)此其勢不相及也　得蜀¶
則易于舉楚古今形勢同也¶
陳軫篇主以其言為然　主作王¶
<pb:KR3j0076_WYG_014-4b>¶
穰侯列傳白起者穰侯之所任舉也　此武安與應侯¶
不平之根¶
王翦傳始王聞之　王作皇¶
王翦至堅壁而守之　亞夫祖之以破吳楚即髙祖之¶
于黥布亦然也¶
至鄿南　鄿作蘄¶
孟子荀卿列傳　鈍吟云此篇總敘諸子前篇言老子¶
附以莊生申韓不同老子于諸子且窮其流失也商君¶
<pb:KR3j0076_WYG_014-5a>¶
秦之所以興亡有事業故别叙韓子只敘其書申子事¶
不詳只與韓子同論小司馬不知也¶
作王運　王作主¶
淳于髠篇豈寡人不是為言耶　是作足¶
荀卿篇楚有尸子長廬　長廬一作長盧正義曰長盧¶
九篇¶
阿之吁子焉　吁别錄作芋子¶
孟嘗君列傳嬰卒謚為靖郭君　亭林云以號為謚猶¶
<pb:KR3j0076_WYG_014-5b>¶
之以謚為姓皆漢初時人語也呂不韋傳謚為帝太后¶
與此同王褒賦幸得謚為洞簫兮亦是作號字用¶
人人各自以為孟嘗君將親己　本無將字¶
平原君虞卿列傳明日嬖者至平原門　嬖作躄¶
虞卿篇趙王召樓昌　亭林云樓昌樓緩恐是一人虞¶
卿進說亦是一事記者或以為趙王不聽或以為聽之¶
太史公兩收之而不覺其重耳¶
開闗通弊　弊作幣¶
<pb:KR3j0076_WYG_014-6a>¶
魏公子列傳　于四君之中獨書之曰魏公子者以為¶
國之存亡所係也¶
偏賛賔客　偏作徧¶
而公子親往車騎　往作枉¶
如姬資之三年　資之謂以資財求客報仇¶
春申君列傳王又割濮磨之地　磨新序作歴本一字¶
磨乃傳冩之誤¶
其于楚王之為帝有餘矣　楚索隱本作禁云楚誤¶
<pb:KR3j0076_WYG_014-6b>¶
左施以東山之險　左作王¶
春申君相楚八年為楚北伐滅魯　黄歇滅魯殄周公¶
之祀卒就誅夷固天道也¶
范雎蔡澤列傳為其割榮也　謂能割去素所尊榮之¶
人索隱之說非也¶
賛范雎蔡澤所為一世辯士　世作切¶
樂毅列傳襄王使樂乗伐㢘頗　伐作代¶
賛其本師曰河上丈人　本師猶言祖師¶
<pb:KR3j0076_WYG_014-7a>¶
㢘頗藺相如列傳趙奢篇趙奢曰胥後令邯鄲　邯鄲¶
二字當為欲戰¶
李牧篇滅檐襤　檐作襜¶
魯仲連鄒陽列傳鄒陽篇繫阿徧之辭哉　徧作偏¶
屈原賈生列傳漁父見而問之　鈍吟云詹尹漁父皆¶
實有是人非若後人文字之寓言也¶
賈生篇　鈍吟云太史公敘賈生惟載二賦不叙其新¶
書以賈生繼屈原傷其遇并重其詞賦與漢書異意¶
<pb:KR3j0076_WYG_014-7b>¶
而賈嘉最好學世世其家　衍一世字¶
賛又怪屈原以彼其材云云　即賦内歴九州二句謂¶
賈生怪之也爽然自失亦謂賈生更不下一語含蓄無¶
盡¶
呂不韋列傳見而隣之曰　隣作憐¶
刺客列傳曹沫篇　曹沫之事亦戰國好事者為之春¶
秋無此風也况魯又禮義之國乎¶
聶政篇重自刑以絶從　按徐注絶從讀如字¶
<pb:KR3j0076_WYG_014-8a>¶
荆軻篇被有善有不善　被作彼¶
李斯列傳而詬莫大于卑賤　而作故¶
丞相謬其說絀其詞云云　始皇有子二十人而無尺¶
地之封故其後趙髙得乗其孤立行其易置樹子之謀¶
其禍固始于李斯破淳于越之議也詳敘于始皇本紀¶
中而李斯傳復備載始末正為後半血脉¶
遣胡亥客奉書賜扶蘇與上郡　與作於¶
故吾願賜志廣欲　賜作肆¶
<pb:KR3j0076_WYG_014-8b>¶
謂之為桎不亦宜乎　桎下有梏字¶
先生之時　生作王¶
䝉恬列傳中軍府令趙髙常從　軍作車¶
隂用荆朝之謀而倍秦約　朝作軻¶
張耳陳餘列傳兩人對曰夫秦為無道云云　鈍吟云¶
酈生說漢王立六國後張良以為諫至石勒以為此法¶
宜失張耳陳餘說陳涉立六國後當時不從以為失䇿¶
何也盖陳王初起慮在亡秦而已法宜樹黨漢方與項¶
<pb:KR3j0076_WYG_014-9a>¶
羽爭天下又立六國反覆不可一是樹敵也其勢變不¶
同耳¶
張耳與陳與相見　陳與作陳餘¶
項羽亦素數問張耳賢　問作聞¶
陳餘多說項羽曰　陳餘下有客字¶
念諸侯無可歸者　者下有曰字¶
留傳趙王　傳作傅¶
今王事髙祖甚恭　此與下髙祖二字俱誤當從漢書¶
<pb:KR3j0076_WYG_014-9b>¶
作皇帝¶
及封張敖他姬子二人為樂昌侯　為上有夀字¶
黥布列傳漢王曰孰能為我使淮南　亭林云當云使¶
九江歸漢後乃封淮南王也盖採之諸書其稱不一¶
淮隂侯列傳廣武君季左車　季作李¶
則諸侯謂吾怯而聽來伐我　聽作輕¶
未至井陘口三千里　千作十¶
止舍夜傳發　夜下有半字¶
<pb:KR3j0076_WYG_014-10a>¶
且信非得素拊循士大夫也六句　鈍吟云信所將非¶
素所拊循也兵不為用與驅市人同耳戰國之後民猶¶
習兵諸將灌嬰曹參之流百戰之餘非真市人也故背¶
水而陳得以用之若市人也有相擠而入水耳烏能使¶
之殊死戰乎不可不察也牧野之事太公背洹水向山¶
坂信學之也¶
因請立張耳為趙王以鎮撫其國　鈍吟云破趙立張¶
耳撫之破齊亦不得不自立時齊王尚在楚兵雖敗齊¶
<pb:KR3j0076_WYG_014-10b>¶
反覆之國非王無以鎮之信亦實語也¶
漢王出成臯一段　鈍吟云漢使至韓信必有証騐故¶
漢王詐稱使者入信軍偏裨皆漢將故漢王得麾召易¶
置之非他國敵人所能為也宋人不知兵種種妄論可¶
笑¶
范陽辯士蒯通說信　先云范陽辯士蒯通後云齊人¶
蒯通一傳互異¶
漢王亦悟　人見漢王轉換之捷不知太史公用筆入¶
<pb:KR3j0076_WYG_014-11a>¶
神也他人不過曰漢王怒良平諫乃許之如是而已¶
時乎時乎不再來　無下乎字¶
韓信猶豫不忍背漢　鈍吟云韓信自負其能已據千¶
里擁強兵漢即忌之無如之何且忠信而多功取之無¶
名若背漢予楚楚不可必以一身支二雄其事難為與¶
漢滅楚長王千乗信以為便此所以猶豫也¶
信持其首謁髙祖于陳　鈍吟云信反必用鍾離昧斬¶
昧其不反自明然髙祖欲取信不反亦不免自解無益¶
<pb:KR3j0076_WYG_014-11b>¶
此信之失也¶
陳豨拜為鉅鹿守辭于淮隂侯一段　震川云陳豨事¶
疑出告者之口按必相國與呂后文致之者　鈍吟云¶
陳豨以賔客盛為周昌所疑髙祖使案其客始反耳未¶
必素有逆謀且豨以信幸為趙相國將兵居邉非韓彭¶
之儔有震主之威据大國者也何為先自疑而有反慮¶
乎韓信處嫌疑之地輕與一陳豨出口言反此亦非人¶
情信以淮隂侯家居雖赦諸徒奴合而使之未易部¶
<pb:KR3j0076_WYG_014-12a>¶
勒也上自出闗中雖虛未能全無備亦不可信也論者¶
却未及此　又云太史敘彭越直云呂后使舍人告之¶
敘淮隂則詳其反迹賛語亦以為真反也又功臣表告¶
英布反者賁赫封期思侯告韓信樂說封慎陽侯不聞¶
告彭越者亦不同也¶
韓王信盧綰列傳匈奴復聚兵樓頓西北　頓作煩¶
陳豨篇及髙祖七年七月　作十年¶
賛是以日疏事危　事作自¶
<pb:KR3j0076_WYG_014-12b>¶
張丞相列傳申屠嘉篇劉舍為丞相　舍作含¶
陸賈傳陸生竟以夀終　在兩傳中間不可無此句¶
朱建篇陸生素與平原君善　此篇仍歸重陸生¶
賛至平原君子與余善　標目不列平原盖附書也謹¶
嚴如此¶
劉敬叔孫通列傳　鈍吟云秦人廢三代之禮樂漢髙¶
馬上得天下先王之制崩壊廢缺有間矣爭功殿上妄¶
呼㧞劍擊柱何異劉盆子時此不可旦夕安矣夫自古¶
<pb:KR3j0076_WYG_014-13a>¶
以來開國承家有百年之内全不立上下儀制者哉且¶
叔孫未嘗興禮樂直一時權宜定儀法使君臣上下略¶
有節度如此至于百年庶幾可興三代之禮樂耳濶哉¶
二生真腐儒也¶
鼂錯傳　七國之反人情皇皇未知成敗闗中已搖矣¶
而朝廷無骨鯁之臣可以託腹心者錯不信列侯恐任¶
之將兵或與吳楚連和即不然戰有利鈍則有章邯降¶
楚之事故欲天子自將又闗中不可空虚故欲自居守¶
<pb:KR3j0076_WYG_014-13b>¶
此其計出於不得已也錯不自將者恐身出而讒言至¶
一有撓沮更易則敗矣蘇子瞻之論未得其情也然觀¶
錯舉措亦自不能辦矣始言削吳既乃言以徐僮之傍¶
與之此何說哉直欲媚吳冀其自止耳景帝當時同心¶
之臣任事者祗一鼂錯一得袁盎之言不謀而誅之臨¶
大難者可以如此耶當日君臣以刻薄為事天下叛之¶
宜亡國者也不亡直幸耳¶
萬石張叔列傳雖齊魯諸儒質行　質對也比校其内¶
<pb:KR3j0076_WYG_014-14a>¶
行¶
慶于諸子中最為簡易矣猶然如此　猶然作然猶¶
田叔列傳褚先生補傳　敘事甚佳賛不稱　與任安¶
事不合疑錯誤¶
扁鵲倉公列傳與百神遊于鈎天　鈎作鈞¶
橋引案杌　橋作撟¶
太倉公傳臣意年盡三年三十九嵗也　亭林云按徐¶
廣注髙后八年意年二十六當作年盡十三年三十九¶
<pb:KR3j0076_WYG_014-14b>¶
嵗也脫十字¶
病得之流汗出潃　滫作潃¶
即為藥酒盡三日　日一作石¶
故胷滿汁出伏地者　汁作汗¶
有數者能異之　能作皆¶
吳王濞列傳錯為御史大夫說上　鈍吟云鼂錯無謀¶
之人其言云吳削亦反不削亦反似也然既知吳當反¶
宜先有以備之則吳可削也及其舉事反聞一無所施¶
<pb:KR3j0076_WYG_014-15a>¶
乃欲以徐僮之傍所未下者與吳不反則削之一反即¶
益之此何說哉錯有可死之道四行事無次第一也官¶
不過内史任事又淺不為天下所服一旦取祖宗之法¶
令紛更之公卿列侯宗室人人不平錯何以自安輕脫¶
無術二也當時處心積慮而反者只一吳耳諸侯王無¶
與也宜先施恩慰安之使人人自保則吳人無黨欲反¶
不能獨舉吳乃可滅吳滅則七國在掌握矣先削楚趙¶
膠西何耶是動天下之兵也不知時三也李斯商君以¶
<pb:KR3j0076_WYG_014-15b>¶
刻薄變詐取天下當列國之相爭也漢有一統之天下¶
宜恩威並濟以公道行之列國雖強大難制然漢之骨¶
肉同姓天子之藩輔呂氏之禍亦賴于諸侯也汲汲求¶
其罪如與之有讐者為天下當如是耶此與二世之行¶
督責何異不知人無黨四也一時名臣將相漢所以平¶
七國者更無一人為錯所厚可知其無所知矣錯者一¶
天資刻薄讀書不解事之亂臣耳誅之恨不以罪然千¶
古更無一人能言其失者吾不知何也¶
<pb:KR3j0076_WYG_014-16a>¶
鼂錯因言楚王戊往為年薄太后服私姦服舍　為年¶
作年為¶
魏其武安侯列傳灌將軍篇引繩批根　拫音痕當作¶
拫誤作根¶
灌夫亦時丞相隂事　時作持¶
武安起為夀一段敘鴻門易此際難¶
御史大夫韓安國曰　上只撮敘五語即及兩人相毁¶
却于韓大夫口中補敘則一時廷辨乃不寂寞無色¶
<pb:KR3j0076_WYG_014-16b>¶
後不敢堅封　封作對¶
上未有太子云云　梁與淮南事首尾亦相映以見¶
兩人之賢否　鈍吟云魏其言丞相短不及淮南王事¶
何耶豈魏其終長者不忍出此此君子所以往往困于¶
小人也¶
賛音被惡言　音作竟¶
韓長孺列傳安國持重　持重二字是眼目¶
將兵繫卻吳楚　繫作擊¶
<pb:KR3j0076_WYG_014-17a>¶
李將軍列傳　以李將軍次匈奴傳前見北邉非將軍¶
不可寄管鑰惜乎其不善用之也¶
于是乃徙為上郡太守　徙上郡太守當是欲敘匈奴¶
入上郡事故先書此句其實為隴西北地雁門代郡雲¶
中乃徙上郡也¶
匈奴列傳與匈奴間中有棄地莫唐千餘里　唐作居¶
故冐頓常往來侵盜伐地　伐作代¶
文帝以中尉周召郎中令張武為將軍　召作舍¶
<pb:KR3j0076_WYG_014-17b>¶
孝文帝後二年使使遺匈奴書　備錄和親詔書繁而¶
不殺窮兵黷武之誡隱然言外于賛始微及之¶
二主已和親　主作國¶
賛不參彼己將率　鈍吟云參彼己者即兵法云知彼¶
己也注引詩彼己之子似失之　下即繼以衛霍公孫¶
宏而全錄主父偃諫伐匈奴書太史之意深矣　此賛¶
以定哀微詞發端當知此意¶
衛將軍列傳敖與壯士簒取之　敖字衍¶
<pb:KR3j0076_WYG_014-18a>¶
敗韓將軍軍　安國也¶
封蒲泥　封作討¶
而驃騎尚穿域蹋鞠　蹋鞠二十五篇漢書附兵家技¶
巧中¶
長平侯伉伐侯　伐作代¶
李息篇出代從三嵗　從作後¶
公孫敖篇復以因杵將軍　杵作杅¶
賛　衛霍將略太史公不之取也此論却許其能知時¶
<pb:KR3j0076_WYG_014-18b>¶
變以保祿位非以示譏¶
平津侯主父列傳是章朕之不得也　得作徳¶
主父偃傳衞將軍數言上書不召　書作上¶
何征而不服乎載　載作哉¶
乃遂族主父偃　公孫宏以議朔方族主父二人合傳¶
猶之袁盎鼂錯也¶
南越尉陀列傳侍諸侯變　侍作待¶
别異變夷　變作蠻¶
<pb:KR3j0076_WYG_014-19a>¶
東越列傳令諸校屯預章梅嶺　預作豫¶
朝鮮列傳許其軍以報天下　下作子¶
天子誅逐　逐作遂¶
西南夷列傳冉駹為汶山郡　注應劭曰今蜀郡岷江¶
鈍吟云岷江當作汶江¶
司馬相如列傳所不足者非材也　財宋本作材古假¶
借字也¶
文君及與相如歸成都　及作乃¶
<pb:KR3j0076_WYG_014-19b>¶
鶩乎仁義之塗　鶩作騖¶
且夫王事固未有不始于憂勤　事漢書作者¶
其進仕宦　進作於¶
勇期奮育　奮作賁¶
斯征北僑　斯作厮北作伯¶
其遺札書言封禪事　鈍吟云封禪古禮也自宋真宗¶
以矯偽舉其事儒者諱言之遂以此為人主失徳之舉¶
古道之廢于宋非一事也可勝歎哉後世雖有周成王¶
<pb:KR3j0076_WYG_014-20a>¶
漢光武不敢行矣¶
續韶夏　韶作昭¶
故軌於夷易易遵也　於作跡¶
賛　揚雄以下二十八字係漢書賛語一本削去¶
淮南衡山列傳丞相臣張倉　倉作蒼¶
士五開章　五當作伍¶
淮南王安傳塞環轅伊闕之道　環作轘¶
收太平之賦　平作半¶
<pb:KR3j0076_WYG_014-20b>¶
伍被自詣吏因告與淮南王謀反　鈍吟云伍被與王¶
造反謀寔也雅辭稱漢美語皆出于被盖為此詞希望¶
得不死耳非寔也史公敘此甚明¶
衡山王賜傳王又數侵人曰　曰作田¶
以為淮南巴西　巴作巳¶
及太子爽王后不孝　作及太子爽坐告王不孝¶
循吏列傳　鈍吟云所列循吏五人略其事實有空敘¶
有敘其逸事者止寫性情氣度而循吏一片惻怛湧現¶
<pb:KR3j0076_WYG_014-21a>¶
太史公曰法令云云　鈍吟云此叙亦刺時之言¶
孫叔敖篇三去相而不侮　侮作悔¶
子産篇　不用左傳¶
公儀休篇見其家織好布　本作布好　鈍吟云太史¶
公敘循吏而本朝無一人焉以為循吏必如古諸人則¶
可若漢書所載太史公猶以為未慊耳不然文翁在景¶
帝時何不存之耶　又云太史公敘子産孫叔敖二君¶
有政事勲業皆不敘濶略僅數語若曰為吏當如此也¶
<pb:KR3j0076_WYG_014-21b>¶
二君一邦名相當與管晏並傳此敘循吏非為二君作¶
傳也與漢書不同¶
汲鄭列傳　鈍吟云汲黯傳多敘公孫宏張湯之過失¶
游狹任氣節　狹作俠¶
然黯見蚡未常拜常損之　損作揖¶
賛一貴一賤交情乃見　北雍本作交態乃見　葉石¶
君云循吏傳後即次以汲黯其以黯列于循吏乎何太¶
史公深得春秋之㫖所謂定哀之際則微也武帝好為¶
<pb:KR3j0076_WYG_014-22a>¶
更張黯尚無為之化而以鄭當時附之盖當時尚黄老¶
言亦無為云予嘗讀二漢書班有循良傳盖指武宣時¶
之刻覈而表揚之以為循良之難得也范則如杜詩之¶
儔皆置之列傳盖光武明章之代吏皆謹慤不必另立¶
名目也此又史家論世深㫖法太史公而妙者也¶
儒林列傳　尚書不列孔安國傳其書未列于學官也¶
申公篇令申公傅其太子戌　戌作戊¶
無傳疑者則闕不傳　疑字下重一疑字¶
<pb:KR3j0076_WYG_014-22b>¶
伏生篇　鈍吟云衛宏云伏生老不能正言言不可曉¶
使其女傳言教錯齊人語與潁川多不同錯所不知者¶
凡十二三略以意屬讀而已按此言妄也濟南潁川相¶
去不至甚逺青之與豫何至語言不通俗言語或有小¶
小異同書是文字何至以土語傳受妄一也伏生有孫¶
亦必有子使女授書二妄也濟南張生千乘歐陽生自¶
是伏生弟子其書不出晁錯錯雖十不得二三張生同¶
郡人必得真本三妄也史云秦時藏書壁中至漢定¶
<pb:KR3j0076_WYG_014-23a>¶
乃得十九篇是伏生已有本不假口授四妄也伏生口¶
不能正言未聞喪明晁生受書必應寫本伏生豈不一¶
視五妄也顔籀載此言于漢書注使宋人因此生疑竟¶
無辨者不可解也按此條辨證精核有功于今文尚書¶
當如三劉之例附見漢書　葉石君云儒林諸公皆取¶
其㢘直而異于公孫宏者太史公以為武帝雖好文學¶
而所重者公孫宏張湯而已張固刑名法律而公孫宏¶
乃曲學也適足以亂道而聖人又不在區區書卷間故¶
<pb:KR3j0076_WYG_014-23b>¶
命之曰儒林而已此盖對公孫宏而發下卷酷吏則為¶
張湯而發矣其次第條理不爽毫髪如此太史公受學¶
于董仲舒仲舒之學具于天人三策兹不載之非故抹¶
煞也盖太史公之意一本于春秋所以救時之失三䇿¶
雖合于正道而當時不能行之班固所以載之者盖謂¶
國家有如此學術正宜表章同一史也而立意各殊不¶
得雷同視之　鈍吟云漢興文學於焚書之後學官所¶
立各有大師傳之有本敘中甚明非取㢘直也公孫宏¶
<pb:KR3j0076_WYG_014-24a>¶
漢相有功業自宜特傳此非不取也廣厲學宮仲尼之¶
道興千古之美事也用酷吏一代之大失也乃云太史¶
公為張湯公孫宏不亦末乎子長不善張湯公孫宏則¶
有之矣非作傳之本㫖也聖人不在書卷宋儒之言周¶
程以後方有此學問子長時無之也　又云傳中兩言¶
公孫宏側目轅固排董仲舒皆刺之也¶
酷吏列傳寧成篇出從數千騎　千作十¶
趙禹篇吏傳得相監司　司似當讀為伺謂互相監察¶
<pb:KR3j0076_WYG_014-24b>¶
也¶
張湯篇受而著讞决法廷尉絜令　漢書作挈令¶
揚主之明云云　傳敘張湯不沒其善¶
是湯益尊任　是上有於字¶
買臣楚士深怨　漢書地理志云本吳粤與楚接比數¶
相并兼故其民俗畧同當日目買臣為楚士者此也¶
義縱篇遷為長安及長安令　上長安作長陵¶
而平氏朱彊杜衍杜周　漢書注平氏杜衍二縣名¶
<pb:KR3j0076_WYG_014-25a>¶
掩定襄獄中重罪輕繫二百餘人　輕繫即注中解脫¶
桎梏鉗赭也¶
然取為小治　取音趨¶
上幸鼎湖病久　湖當作胡¶
王溫舒篇以治獄至廷史　廷下漢書有尉字¶
擇郡中豪敢任吏十餘人　任漢書作往¶
失之旁郡國梨來　梨來漢書作追求¶
徙諸名禍猾吏與從事　徙諸作徒請¶
<pb:KR3j0076_WYG_014-25b>¶
楊僕傳以牧司姦盜賊　牧應作收本漢書¶
其吏多以權富　權下漢書有貴字¶
光祿徐自為曰　光祿下漢書有勲字¶
尸亡去歸𦵏　尸亡去亭林言家人竊尸而逃也　漢¶
書作妻亡去歸𦵏¶
諸輔都尉　輔漢書作部非也百官表左右京輔都尉¶
屬中尉¶
減宣篇詆罪以為大逆　詆作抵¶
<pb:KR3j0076_WYG_014-26a>¶
賛抃撃賣請　抃作扑¶
大宛列傳初騫行時百餘人去十三嵗　騫以建元中¶
奉使至元朔元年從撃匈奴封侯是未及十年此云十¶
三嵗疑有誤¶
然聞其四可千餘里　四作西¶
若出其用抵大宛大月氏相屬　用作南¶
賛至禹本紀三句　不好竒¶
游俠列傳　秦任法律赭衣盈路漢初矯枉過正或漏¶
<pb:KR3j0076_WYG_014-26b>¶
吞舟故朱家劇孟之徒以豪俠聞而保首領武帝時禁¶
網宻矣戰國餘風盡矣郭解不終宜其然矣然非詩書¶
之教相傳者未有不犯世忌太史公引季次原憲而歎¶
之盖有由哉¶
近世延陵　亭林云延陵謂季札¶
佞幸列傳患者則趙同　患作宦¶
滑稽列傳賛優頭搖頭而歌　上頭字作孟¶
東郭篇故所以同官待詔者　以同與¶
<pb:KR3j0076_WYG_014-27a>¶
王先生篇武帝時徴北海北守　下北字作太字¶
西門豹篇三老官屬豪長者異父老皆㑹　異作里¶
以人民往觀之者三二千人　以同與¶
皆衣繪單衣　繪作繒¶
民可以樂成　以同與¶
日者列傳　此文學莊子而為之者也託之季主以詆¶
訾當世¶
龜䇿列傳亦以决疑之卜　以作有¶
<pb:KR3j0076_WYG_014-27b>¶
畧聞夏殷欲卜者　卜下有筮字¶
悖背人道　或以悖字讀句¶
褚先生曰云云按此卷但有敘論而無傳故褚先生補¶
之以下乃少孫所補若序論則非少孫所能為也今人¶
概焉忽之惑于索隱有錄無書之一言耳¶
下有擣蓍　擣古稠字¶
蚗龍伏之　蚗龍即乖龍也¶
仰天而視月之光以下　用韻¶
<pb:KR3j0076_WYG_014-28a>¶
五采青黄以下　多用韻¶
長于黄土以下　多用韻¶
諸侯兵服　兵作賔¶
桀為瓦室　自桀以前雖天子皆茅茨也河淮以北瓦¶
室尚少其猶古風乎¶
邦福重寶　福作福音副者從衣廣韻二十九宥中有¶
此字匡謬正俗引東京賦仰福帝居亦從衣與福祿之¶
福異也¶
<pb:KR3j0076_WYG_014-28b>¶
神龜知吉凶面骨直空枯　面作而¶
卜病者崇曰　崇作祟¶
足肣手仰　手作首　鈍吟云太史公上窮天文下窮¶
地紀中窮人事雖一才一藝無不具載故日者龜策貨¶
殖列于卷末不必有其人凡以有其事者無不載焉褚¶
生或有所補非本㫖也¶
貨殖列傳民各甘其食美其服　各自以為甘美無羡¶
于外也¶
<pb:KR3j0076_WYG_014-29a>¶
故善者因之云云　宜與平準書對看¶
故待農而食之五句　着眼¶
人富而仁義附焉　有天下者藏富于民以此¶
千金之子不死于市　不死市者知榮辱恥犯法也¶
是以富商大賈五句　着眼¶
櫟邑北郤伐翟　伐作戎¶
昔咸人都河東　咸作唐¶
楊平陽陳西賈秦翟　索隱陳盖衍字以下有楊平陽¶
<pb:KR3j0076_WYG_014-29b>¶
陳掾此因衍也¶
而民雕捍少慮　捍作悍¶
而合肥受南北潮　潮作湖¶
果隋蠃蛤　隋作陏¶
是以廉吏久久更富　此下推廣而極言見貨殖不專¶
商賈也¶
今有無秩祿之奉　下專言樹牧之利所謂本富也¶
通邑大都　約畧都邑嵗時資用之數¶
<pb:KR3j0076_WYG_014-30a>¶
子貸金千貫　金下有錢字¶
蜀卓氏之先　此下貨殖本傳¶
民工于市易賈　市漢書作布¶
任氏獨取貴善　善字自當屬上句顔氏漢書注作善¶
富恐非¶
盡椎埋去就　亭林云椎埋當是推移二字之誤¶
而田叔以起　田漢書作曲¶
而桓發用之富　桓漢書作稽¶
<pb:KR3j0076_WYG_014-30b>¶
冐脯簡微耳　冐漢書作胃¶
此皆誠壹之所致　秉心塞淵騋牝三千¶
豈所謂素封者耶非也　備言逐末之利微乎微矣只¶
兩字掉轉與平準書同一杼軸¶
太史公自序乃論六家之要指　鈍吟云史談黄老自¶
是漢初之論至史遷當武帝時則重儒矣¶
因物為合　合漢書作舍¶
人者生之本也　人作神¶
<pb:KR3j0076_WYG_014-31a>¶
易著天地隂陽四時五行　鈍吟云此下方是子長言¶
六經前是史談之言也父子意不同孟堅不分别而并¶
譏之未為審篤也¶
春秋是非　秋下有辨字¶
春秋采善貶惡(至/)謬矣　鈍吟云太史本意學春秋此¶
㢲詞也¶
申呂肖矣　亭林云申呂肖矣肖乃削字脫其旁耳與¶
孟子魯之削也滋甚義同徐以為痟者非¶
<pb:KR3j0076_WYG_014-31b>¶
子産之仁　鄭世家獨稱子産之仁¶
無知名二句　出孫子¶
圖難于易二句　出老子¶
王翥之計　翥作翦¶
號令不順　順作煩¶
破神連　神作祁¶
第七十注　敬仲之言與漢書違錯王肅取之非也¶
　義門讀書記卷十四¶
