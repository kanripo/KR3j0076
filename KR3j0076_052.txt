# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:16.102569
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷五十二
<pb:KR3j0076_WYG_052-1a>¶
欽定四庫全書¶
　義門讀書記巻五十二¶
　　　　　　　　　　翰林院侍讀學士何焯撰¶
　　杜工部集¶
石犀行　就正道中又有本末隄防者隨時補救之方¶
調和元氣則先事而圖于未形也¶
安得壯士提天綱二句　總收天人二字¶
杜鵑行　不如鮑明逺¶
<pb:KR3j0076_WYG_052-1b>¶
贈蜀僧閭邱師兄(太常博士/均之孫)多士盡儒冠　暗藏乃祖¶
吾祖詩冠古二句　發明兄字緣起¶
相遇即諸昆　出兄字¶
泛溪秋色有餘凄　醒上荒僻¶
衣上見新月　清新¶
濁醪自初熟二句　言酒自熟而人無好懐也¶
戲題畵山水圖歌赤岸水與銀河通　伏下逺勢¶
中有雲氣隨飛龍　一夲無之¶
<pb:KR3j0076_WYG_052-2a>¶
舟人漁子入浦溆二句　乃風雨欲來之景則中有雲¶
氣句不可少¶
尤工逺勢古莫比　顧能事¶
焉得并州快剪刀二句　収出戲字與促廹反對¶
題李尊師松樹障子歌老夫清晨梳白頭　梳白頭三¶
字𠲒平生好竒并貫注四皓¶
憑軒忽若無丹青　下文良工心苦仙客意親两層俱¶
起此句真有神助¶
<pb:KR3j0076_WYG_052-2b>¶
偃蓋反走虬龍形　反走二字從却承二字生出蓋松¶
為巨石所碍乃横致成偃蓋也偃蓋二字即生出松下¶
偶坐二句妙不直接㫁續變化¶
已知仙客意相親　仙客指李¶
時危惨淡來悲風　風字抱畵松¶
戲為雙松圗歌(韋偃/)絶壁長松起纎末　虚勢先含下¶
枝交錯　起纎末先從松針寫起(一本作絶壁長松/)¶
两株&KR0429;裂苔蘚皮　入雙松起下白摧朽骨二句¶
<pb:KR3j0076_WYG_052-3a>¶
白摧朽骨龍虎死　承上皮裂透出古字¶
黒入太隂雷雨垂　承上枝廻¶
葉&KR0187;松子僧前落　終前風起¶
已令拂刷光凌亂　光凌亂并映前風起¶
請公放筆為直幹　反對屈鐵交錯絶筆放筆前後闗¶
鎖¶
投簡成華两縣諸子赤縣官曹擁材傑指两縣諸子¶
軟裘快馬當冰雪　快馬二字暗對飢臥¶
<pb:KR3j0076_WYG_052-3b>¶
南山豆苖早荒穢一聮　從寒字中插出飢¶
飢卧動即向一旬二句　從飢轉到寒¶
空墻日色晚　五字寒氣隂凝¶
病栢　石林以為為明皇作與杜鵑行同意然不敢定¶
其然也¶
豈知千年根以下　千秋恨事¶
病橘　此比民生窮悴若更愁有司急貢賦則將羣化¶
為盗賊當以天寳前事為鍳也¶
<pb:KR3j0076_WYG_052-4a>¶
吾愁罪有司　鍾惺曰正恐罪及百姓耳故末引荔枝¶
故事以為戒¶
憶昔南海使四句　按注謂天寳嵗貢取之涪者公借¶
以諭未必然¶
枯柟　此與古柏行同意¶
丈人山綠雲擬住最高峯　絶世獨立¶
掃除白髪黄精在　劚黄精即煮茯苓之意薑桂夲性¶
非主人所得衣食也¶
<pb:KR3j0076_WYG_052-4b>¶
百憂集行　方云公之來成都以裴冕為地主冕為公¶
作草堂于浣花谿上未幾冕去而為崔光逺之客光逺¶
驕縱特甚公不得已折節事之故曰強將笑語供主人¶
而光逺絶無周卹之意故四壁蕭條妻子凍餒如此又¶
不敢明言姑以少健衰老起興而中間微露其意亦可¶
悲矣¶
戲作花卿歌用如快鶻風火生　起下身輕¶
見賊惟多身始輕　變化小敵怯大敵勇¶
<pb:KR3j0076_WYG_052-5a>¶
柟樹為風雨所㧞歎行人不過聼竽籟　暗起新詩¶
湘靈云茅破猶可蓋柟㧞不復生矣公安能久㽞于蜀¶
乎是以明年有下峽之興¶
茅屋為秋風所破歌　元氣淋漓自抒胸臆非由外襲¶
也¶
歸來倚杖自歎息　自歎息三字直貫注結處¶
風雨不動安如山　風字帶收前半¶
大雨流惡邑里清　將邑襯野　有此句方曲折且使¶
<pb:KR3j0076_WYG_052-5b>¶
勸耕句皆有根¶
沉痾聚藥餌二句　將人襯物¶
溪漲當時浣花橋　當疑作常¶
不意逺山雨二句　前此溪漲之由在此㸃出¶
遭田父泥飲美嚴中丞感此氣揚揚二句　一束作前¶
後眼目¶
語多雖雜亂　縈拂酒酣¶
仍嗔問升斗　透出泥飲¶
<pb:KR3j0076_WYG_052-6a>¶
喜雨榖根小蘇息　顧上農事¶
沴氣終不滅　顧上兵戈¶
漁陽漁陽突騎猶精鋭　漁陽用光武事此指朔方軍¶
也¶
天邊行　此篇亦以屋沃覺藥陌昔職通用¶
大麥行　類夲云前四句如童謡¶
苦戰行别時孤雲今不飛二句　因雲飛而思猛士¶
述古三首進退固其宜　固字註作因不如固字自在¶
<pb:KR3j0076_WYG_052-6b>¶
　脱身無所愛痛飲信行藏此詩是其註脚¶
第二首秦時任商鞅二句　此刺元載第五琦之屬¶
第三首　似陶¶
觀打魚歌魴魚鱍鱍色勝銀　為作鱠先提一句¶
衆魚常才盡却棄二句　衆魚為人棄赤鯉不可拘两¶
層波瀾襯出銀魴變化入神¶
潛龍無聲老蛟怒　又頓此二句結住打魚¶
徐州秃尾不足憶二句　為綿州㸃綴¶
<pb:KR3j0076_WYG_052-7a>¶
旣飽歡娛亦蕭瑟　亦蕭瑟已寓不然之意後篇所謂¶
聖所哀也¶
又觀打魚東津觀魚已再來　㸃又觀¶
主人罷鱠還傾盃　前篇已詳只一帶以見縱樂¶
日暮蛟龍改窟穴　與前篇潛龍無聲老蛟怒相應¶
鳯凰麒麟安在哉　猶云鳥亂于上魚亂于下鳯凰不¶
栖其國麒麟不逰其圃¶
暴殄天物聖所哀　暴殄天物出尚書戴記¶
<pb:KR3j0076_WYG_052-7b>¶
越王樓歌　起語雄傑千鈞之力¶
碧瓦朱甍照城郭　顧磊落¶
君王舊跡今人賞二句　古人雖作宫室亦不肯為不¶
終日茍且之計言外深歎今人不能然世運降事力薄¶
皆含蓄在内¶
姜楚公畵角鷹歌梁間燕雀休驚怕二句　反跌畵字¶
妙¶
相從歌贈嚴二别駕夲州從事知名夂　知名夂正謂¶
<pb:KR3j0076_WYG_052-8a>¶
見靣新也用筆敏妙¶
黄昏始扣主人門　倒敘此句變換生動¶
百年未見歡娱畢　竒傑¶
光祿阪行山行落日下絶壁二句　日下壁則晦暝矣¶
却接云西望千山萬山赤抑何變化而閒暇也回思開¶
元之治如日之方中并末二句亦籠罩於凝眸注望中¶
矣¶
樹枝有鳥亂鳴時二句　鳴字一作棲按日已暝但聞¶
<pb:KR3j0076_WYG_052-8b>¶
鳴噪而知枝間皆鳥也作棲則複有字亦是死句下暝¶
色二字接得不生動矣無人二字即生出下二句因草¶
動而馬驚又是倒装句不憂者憂有甚于此也¶
陳拾遺故宅此堂豈千年　言此堂歸于必敝而千載¶
不朽者以盛事㑹于一時也¶
感遇有遺編　感遇詩皆言偽周變革之故微月生西¶
海即指武氏夲為貴公子指敬業玉馬去朝周指相王¶
樂羊為魏將指李勣聖人秘元命指李淳風穣侯富秦¶
<pb:KR3j0076_WYG_052-9a>¶
寵指无忌聞我言者疑其鑿讀此詩結句可渙然矣碎¶
胡琹而出感遇詩人贈一編小説之不可信者即王適¶
事亦失實也¶
謁文公上方野寺隱喬木　上方¶
絳氣横扶疎　先寫風光¶
窈窕入風磴　應隱字¶
庭前猛虎臥二句　出文公亦藏風字¶
俯視萬家邑　醒上方¶
<pb:KR3j0076_WYG_052-9b>¶
煙塵對階除　仍帶風來¶
無生有汲引　汲引二字雙闗上文¶
兹理倘吹噓　吹噓二字又暗映前半之風字通首結¶
搆之宻如此¶
通泉驛南去通泉縣十五里山水作盡目窮壮觀　一¶
作盡日按下雖有夕字上已云亭午矣作盡目佳即盡¶
十五里也¶
山色逺寂寞一聮　山色漸淡江光轉白從上生層隂¶
<pb:KR3j0076_WYG_052-10a>¶
句逐層生來愈見其佳¶
過郭代公故宅　結句以郭詩沉埋無用自况也¶
觀薛稷少保書畵壁仰看&KR0183;露姿　書也¶
又揮西方變　畵也¶
到今色未填　填塵也言未起塵也¶
此行叠壯觀　收觀字¶
不知百載後二句　百載後公以郭薛自比也作千字¶
謬矣¶
<pb:KR3j0076_WYG_052-10b>¶
通泉縣署屋壁後薛少保畵鶴　詩筆亦如舞鶴¶
低昻各有意　顧十一¶
佳此志氣逺　起下¶
豈惟粉墨新　束上¶
羣遊森㑹神　寫十一鶴¶
曝露墻壁外　壁後¶
赤霄有真骨　襯得妙　有真骨應寫真結處廻抱久欲¶
盡猶出塵化工仙韻其中又有一作詩人在也¶
<pb:KR3j0076_WYG_052-11a>¶
陪王侍御同登東山最髙頂宴姚通泉晚携酒泛江滿¶
空星河光破碎　借天寫水竒妙¶
春日戲題惱郝使君兄願携王趙两紅顔二句　戲惱¶
也¶
短歌行(贈王郎/司直)王郎酒酣斫地歌莫哀　呼而告之徘¶
徊哀歌真長醉耶¶
我能㧞爾抑塞磊落之竒才　公不居銓衡而曰我能¶
㧞爾教之使自㧞于使府耳¶
<pb:KR3j0076_WYG_052-11b>¶
豫章翻風白日動　豫章勝任明堂¶
鯨魚䟦浪滄溟開　鯨魚濯鱗天池¶
且脱佩劔休徘徊　脫佩劔棄所授之官也¶
仲宣樓頭春色深　春色深言王路方平可以高衢騁¶
力不必輕踏侯門也¶
青眼高歌望吾子二句　碌碌侯門者皆公所白眼視¶
也　吾老不能去王郎少年何為淹留此乎　類夲云¶
末三字歇後語言無有能用我者矣與西得諸侯相呼¶
<pb:KR3j0076_WYG_052-12a>¶
應　世亂多猜不敢竟其詞焉故命之曰短歌行¶
短歌行(送祁/錄事)後生相動何寂寥　註動一作勸按才足¶
動人一見輒記後生如錄事寂寥不可多得也作勸字¶
了無意味矣¶
陪章留後惠義寺餞嘉州崔都督赴州廻䇿匪新岸¶
頂上深字¶
目存寒谷冰　句虛言恍如坐對冰雪也¶
出塵閟軌躅　顧上雲端¶
<pb:KR3j0076_WYG_052-12b>¶
勞生共幾何二句　結語渾括¶
將適吳楚留别章使君留後兼幕府諸公得桞字此樂¶
或難朽　顧上厚字¶
有使即寄書二句　悲凉¶
山寺(得開字章/留後同逰)使君騎紫馬　入留後¶
公為顧賔從　插同遊¶
吾知多羅樹四句　發明上信字¶
以兹撫士卒　顧樹羽静千里¶
<pb:KR3j0076_WYG_052-13a>¶
桃竹杖引(贈章/留後)　此篇以平入通押皆入鼻音也¶
梓潼使君開一束　章留後¶
路幽必為鬼神奪　與上江妃水仙惜不得波瀾映帶¶
慎勿見水踴躍學變化為龍　變化葛陂使事無迹¶
使我不得爾之扶持二句　自比老棄南荒不得扶持¶
國歩也¶
韋諷錄事宅觀曹將軍畵馬圖　方云通篇叙曹將軍¶
獨後有韋諷一句㸃綴韋諷冺然無迹可悟詩法　起¶
<pb:KR3j0076_WYG_052-13b>¶
處以畵字真字雙起以後縈廻相間組織變化竒之又¶
竒¶
國初以來畵鞍馬二句　先以江都引起將軍¶
人間又見真乗黄　出觀字¶
曽貌先帝照夜白　先以畵他馬引起九馬¶
昔日太宗拳毛騧二句　又以二真馬引起畵馬¶
今之新圖有二馬　入畵馬¶
其餘七匹亦殊絶　補七馬作两層寫¶
<pb:KR3j0076_WYG_052-14a>¶
借問苦心愛者誰二句　支遁倒襯韋諷與江都引出¶
將軍相對支愛者真馬又與前後相對¶
憶昔巡幸新豐宫　又從先帝生波¶
騰驤磊落三萬匹二句　映九馬以真馬映畵馬¶
自從獻寳朝河宗　舊注河宗句以穆天子事比元宗¶
之升遐也¶
君不見金粟堆前松柏裏二句　泰陵在金粟堆¶
送韋諷上閬州録事叅軍操持紀綱地　録事¶
<pb:KR3j0076_WYG_052-14b>¶
當令豪奪吏　當令從注作因循為是¶
丹青引(贈曹將/軍覇)　類夲云此等太史公列傳也多少事¶
多少議論多少氣魄¶
將軍魏武之子孫　名畵記覇曹髦之後¶
文彩風流今尚存　見與畵工别也¶
學書初學衞夫人二句　帶敘正跌出畵為古今第一¶
也　羅隱云書法二王爭巧拙便平¶
富貴于我如浮雲　伏後窮途¶
<pb:KR3j0076_WYG_052-15a>¶
開元之中常引見　此可以富貴之㑹¶
將軍下筆開生靣五句　曹尤以畵馬著名故前後略¶
叙畵人中間獨詳寫畵馬¶
褒公鄂公毛髪動二句　有神¶
畵工如山貌不同　貌字任淵黄詩注中作邈不同邈¶
字勝與下真龍句屹相向句呼應¶
㢠立閶闔生長風　伏下畵骨¶
意匠&KR0429;淡經營中　頓挫一筆¶
<pb:KR3j0076_WYG_052-15b>¶
斯須九重真龍出　有神¶
一洗萬古凡馬空　一洗畵工凡筆也¶
榻上庭前屹相向　屹字應迥字¶
圉人太僕皆惆悵　言皆為之茫然失氣自顧日與馬¶
習不如畵者獨得其真也¶
弟子韓幹早入室　無過右軍弟畜韓幹前後波瀾相¶
對¶
亦能畵馬窮殊相　惟窮其相尚失其真猶去之邈然¶
<pb:KR3j0076_WYG_052-16a>¶
也¶
即今飄泊干戈際　帶起窮途¶
屢貌尋常行路人　與凌煙功臣對¶
途窮反遭俗眼白　與至尊含笑對¶
但看古來盛名下二句　杜征南之子孫亦猶是矣¶
閬州東樓筵奉送十一舅往青城縣得昏字節往顔色¶
昏　竒句傑思¶
今我送舅氏以下　私恩公義曲盡真小雅之遺¶
<pb:KR3j0076_WYG_052-16b>¶
嚴氏溪放歌行豈免溝壑常漂漂　藏下志字¶
嗚呼古人已糞土　言古來志士無不視此曹如糞土¶
不受其豢飬雖放歌而必假古人以為言忠厚之至也¶
獨覺志士甘漁樵　言願侣漁樵也¶
喜得與子長夜語　喜字對上慽慽¶
知子松根長茯苓二句　言不甘隨之啄腐吞腥寧相¶
從于溝壑煮茯苓并無薇之可採矣餓死可忍也慽慽¶
羇旅奔走於驕將之前一日不可忍也夜闌明志出口¶
<pb:KR3j0076_WYG_052-17a>¶
入耳他人不與焉又見公之危行言孫也¶
南池　用韻與客堂篇同¶
所向盡山谷　伏下羇束局促¶
芰荷入異縣二句　襯出萬頃¶
南有漢主祠　方輿勝覧南池在髙祖廟旁¶
寄韓諫議　程嘉燧以此詩為李泌而作者得之¶
身欲奮飛病在牀　身病故轉望之韓¶
濯足洞庭望八荒　望八荒恐其將長徃不返不止潛¶
<pb:KR3j0076_WYG_052-17b>¶
迹衡岳也¶
影動倒景搖瀟湘　影景夲一字此句恐有訛¶
似聞昨者赤松子　昨者聞其從赤松故上言不在旁¶
也¶
國家成敗吾豈敢　吾豈敢言泌敢自棄也¶
周南留滯古所惜　此句應身病¶
南極老人應夀昌　南極老人以勉諫議致泌還朝¶
焉得置之白玉堂　焉得置之四字一貫¶
<pb:KR3j0076_WYG_052-18a>¶
憶昔二首　類本云用韻疎宻有法¶
鄴城反覆不足怪　指郭令失利言之¶
張后不樂上為忙　此句前輩多議其徑率¶
至今今上猶撥亂二句　亂本在闗中乃今上仍求之¶
四方是再蹈覆轍而至今不悟也¶
為留猛士守未央　猛士即朔方之士　留猛士謂罷¶
郭子儀兵柄入宿衛也　紀綱雖亂爪牙猶在留猛士¶
於内非徒河北賊不去幷致西羗入犯矣¶
<pb:KR3j0076_WYG_052-18b>¶
百官跣足随天王　跣足下殿用梁武事却以百官随¶
走言之直而有體　是從春秋中先言㑹溫後言王狩¶
得此句法¶
願見北地傅介子二句　身坐御牀安得頭懸北闕故¶
願見介子也　昔猶能用回鶻以驅東胡今則致回鶻¶
與吐蕃連兵入宼是以䘮亂以後又成今昔之變况如¶
次篇所憶太平之日也¶
第二首　連昌宫詞本擬此篇才力相去誠如子由論¶
<pb:KR3j0076_WYG_052-19a>¶
長恨歌之於哀江頭也¶
九州道路無豺虎二句　上男耕下女桑二句横插在¶
中與後亂離呼應變化如龍¶
復恐初從亂離説　妙妙¶
冬狩行(時梓州刺史章彛兼/侍御史留後東川)校獵亦似觀成功　言方¶
與西戎角逐弋獵之娱則待功成之後耳胡為乎遽似¶
觀成功也此句暗寓諷刺并後篇無不呼起¶
清晨合圍歩驟同　伏下整肅¶
<pb:KR3j0076_WYG_052-19b>¶
有鳥名鸜鵒　感此起興　鸜鵒跦跦公在乾侯此起¶
後天子不在咸陽宫也¶
使君五馬一馬驄　兼侍御¶
况今攝行大將權　留後¶
釋悶　此篇方萬里刻入律髓注云此亦所謂吳體抝¶
字¶
失道非闗出㐮野　天子奔走¶
天子亦應厭奔走一聮　是料風塵之當清¶
<pb:KR3j0076_WYG_052-20a>¶
但恐誅求不改轍一聮　是料風塵之不可復清¶
江邊老翁錯料事二句　風人譎諌然豈終不復見老¶
翁自眼暗耳　以眼暗不見自釋則此悶何時可釋耶¶
　到不忍更言處忽謬其詞愈婉愈痛　亦借用世適¶
平眼更明事¶
别唐十五誡因寄禮部賈侍郎少人慎莫投　此即所¶
謂苛政猛于虎¶
閬山歌　元宗諱隆基先天二年正月詔改隆州為閬¶
<pb:KR3j0076_WYG_052-20b>¶
州¶
松浮欲盡不盡雲二句　景色無窮縮作二句竒絶¶
已覺氣與嵩華敵　氣字虛活作勢即死亦不復與上¶
句相應矣¶
閬水歌閬中勝事可腸㫁　雖有勝事然中原格鬥留¶
滯五蠻豈願見此哉故曰可腸斷也¶
閬州城南天下稀　咏嘆一句無窮曲折　落句山谷¶
酷摹而去之轉逺湘靈云落語竹枝體　末二句與閬¶
<pb:KR3j0076_WYG_052-21a>¶
山歌同意可悟虛實變換之法¶
三絶句第三首　殺人明不殺賊也殿前兵馬忍為盗¶
賊投鼠忌器故于末章始見之¶
草堂布衣數十人　作布衣十數人¶
眼前列杻械四句　宛然一李自成¶
飲啄愧殘生二句　可悲¶
四松　曲折多情味¶
㑹看根不㧞　對後無根蒂¶
<pb:KR3j0076_WYG_052-21b>¶
聊待偃葢張　反對千葉黄¶
勿矜千載後　勿矜應配爾句主人所以自負也　千¶
載後對三嵗¶
慘淡蟠穹蒼　應根不㧞¶
水檻　無限曲折¶
人生感故物二句　又轉¶
破船仰看西飛翼　顧平生¶
所悲數奔竄　顧避亂¶
<pb:KR3j0076_WYG_052-22a>¶
營屋東偏若靣勢　插入營字¶
蕭蕭見白日　頂浮雲句¶
洶洶開奔湍　頂積水句¶
寂無斤斧響　反結營字¶
除草江色未散憂　一折¶
霜露一沾凝　又轉¶
自兹籓籬曠二句　可悟文章疎密相間為佳¶
揚旗(二年夏六月成都尹嚴公置/酒公堂觀騎士試新旗幟)我公㑹賔客　府堂¶
<pb:KR3j0076_WYG_052-22b>¶
駊騀揚旗旌　出題　駊騀字本文選李義山襲用之作¶
紅駊騀　駊布可切騀五可切説文馬揺頭也¶
廻廻偃飛葢　下舒字¶
來纒風颷急二句　寫出練字¶
虹霓就掌握　下卷字¶
太子張舎人遺織成褥叚　復歸成都草堂時作　詩¶
極謹嚴命意則微覺太過為後來合閙詩篇之祖　奢¶
僭縱横目不忍見不覺一吐胸中感憤故非良時好㑹¶
<pb:KR3j0076_WYG_052-23a>¶
無端合閙可比¶
嘆息當路子五韻　似可省豈以蜀中奢僭自擅不復¶
識上下之分故因事以諷曉之耶¶
媿客茹藜羮　從終宴句來¶
莫相疑行　湘云此與赤霄行皆為郭英乂作也是年¶
四月嚴武薨英乂為成都尹公雖與有舊然志不相合¶
遂欲去草堂矣按赤霄行當别有謂以牛况尹不若是¶
其易也¶
<pb:KR3j0076_WYG_052-23b>¶
不争好惡莫相疑　汝自好錢好官職我自好聲名功¶
業文章所謂不相争也¶
客居葱青衆木梢　頂萬尋¶
蜀麻久不來二句　先起商旅¶
客堂　嚴云此章叶韻不可觧按屋沃覺藥陌昔職收¶
聲均入鼻故唐人得以通用¶
棲泊雲安縣　客字¶
客堂節叙改　出客堂¶
<pb:KR3j0076_WYG_052-24a>¶
具物對羇束　具物未詳¶
悠悠日動江二句　悠悠當作滺滺漠漠當作莫莫詩¶
淇水滺滺滺音由流貌維葉莫莫成就之貌¶
營葺但草屋　顧堂字¶
石硯詩(平侍/御者)其滑乃波濤　不澁筆也¶
聫㘭各盡墨　不拒墨也¶
水閣朝霽奉簡嚴雲安東城抱春岑二句　水閣¶
崔嵬晨雲白二句　朝霽¶
<pb:KR3j0076_WYG_052-24b>¶
雨檻臥花叢六句　皆閣中事¶
晚交嚴明府二句　公至雲安皆在舟中此則嚴令之¶
水閣也因言晚交明府得以居此閣中况于此而數相¶
見乎感謝之也¶
三韻三萹　一二短章却有千鈞筆力第三刪¶
近聞渭水逶迤白日净　無風塵之驚也¶
折檻行　公以捄清河公被斥朱雲折檻蓋自况也¶
古栢行　李義山作詩者乃是惠陵旁廟中栢篇中明¶
<pb:KR3j0076_WYG_052-25a>¶
云憶昨路遶錦城東其為䕫州作明甚¶
霜皮溜雨四十圍一連　材大¶
雲來氣接巫峽長一連　材大　雖夸飾語然巫峽句¶
是東川雪山句是西川不拉雜下語也¶
憶昨路遶錦城東以下　因君臣際㑹之難而托古栢¶
以見意¶
先主武侯同閟宫　見昔時之際㑹¶
崔嵬枝榦郊原古二句　言徒有古柏不見古人也¶
<pb:KR3j0076_WYG_052-25b>¶
落落盤踞雖得地四句　見長養實難而此柏實能當¶
造化之栽培不為無意¶
大厦如傾要梁棟二句　從有其材轉到又値其時¶
萬牛廻首邱山重　言莫肯致之為梁木也¶
不露文章世已驚四句　言知遇雖遲而此柏已為鸞¶
鳳所棲宿不應終棄¶
苦心豈免容螻蟻　言為不知者所陵籍也¶
志士幽人莫怨嗟二句　言果如孔明之求志俟時則¶
<pb:KR3j0076_WYG_052-26a>¶
中興搆厦舍子而誰難為用者惟材之大故也落句公¶
蓋自慰云¶
縛雞行　句句轉　張王元白具體而微¶
負薪行至老雙鬟只垂頸　顧嫁不售¶
野花山葉銀釵並　帶負薪¶
靣粧首飾雜啼㾗　顧抱恨¶
最能行　錢云最能䕫州水手之稱　二詩在䕫州偶¶
有所觸信筆而書自是大家數　此詩尤近漢魏樂府¶
<pb:KR3j0076_WYG_052-26b>¶
瞿塘漫天虎鬚怒　鬚疑作牙¶
寄裴施州　三四語自佳裴冕乃足當斯語耶¶
霜雪迴光避錦袖　頂上裘¶
龍蛇動篋蟠銀鈎　頂上書¶
鄭典設自施州歸列郡宜競惜　注惜一作借音迹本¶
用借宼作借是也廣韵二十二昔中有此下注假借¶
渚拂蒹葭塞　注塞一云寒按作塞乃與拂字相應亦¶
與下句穿字羃字相對¶
<pb:KR3j0076_WYG_052-27a>¶
柴門衆水為長蛇　收歸海帶欹斜¶
敢居髙士差　言不敢差肩髙士只守分而已¶
迴首猶暮霞　收乾旱¶
貽華陽栁少府栁侯披衣笑　注作嘯嘯字佳言栁方¶
傲然無所屑意見我乃降顔色也披衣二字暗起清曉¶
並坐石下堂　注一云堂下石一云石堂下不如作石¶
下堂乃與絶壁句映帶¶
文章一小技　小技對上長策¶
<pb:KR3j0076_WYG_052-27b>¶
徑微山葉繁　應喬木間¶
故里今空村　應戎馬存¶
火　陸渾山火此其祖師　楚俗大旱則焚山撃鼔¶
爆嵌魑魅泣二句　承燒蛟龍從低處叙起¶
崩凍嵐陰昈　昈赤文也音戸¶
羅落沸百泓　顧經月¶
青林一灰燼　漸髙¶
雲氣無處所　鑿空而出　寫髙處仍與雷雨相闗布¶
<pb:KR3j0076_WYG_052-28a>¶
景方不脫母¶
河棹騰烟柱　漢臯詩話河棹應作河漢為是¶
光彌焮洲渚　仍收到低處是逺景¶
腥至焦長虵二句　挽到蛟龍上¶
逺遷誰撲滅　更逺以極經月之勢¶
七月三日亭午以後較熱退晚加小凉穩睡有詩因論¶
壯年樂事戲呈元二十一曹長今茲商用事　七月¶
餘熱亦已末　末無也¶
<pb:KR3j0076_WYG_052-28b>¶
筋力蘇摧折　虛含穩睡留在結句¶
園蔬抱金玉　金玉當作金石亢旱土堅不肯發生抱¶
塊欲枯也¶
臨軒望山閣　元二十一所居也¶
殿中楊監見示張旭草書圖俊㧞為之主　俊㧞二字¶
書家三昧盡矣¶
念昔揮毫端　念昔二字繳到云亡¶
不獨觀酒德　草聖酒德首尾相映他人以此發端變¶
<pb:KR3j0076_WYG_052-29a>¶
作棹尾用不獨二字顧上逸氣¶
楊監又出畫鷹十二扇天寒大羽獵　對十二扇¶
贈李十五丈别揚論展寸心　束上¶
壯筆過飛泉　生下¶
課伐木序列樹白菊(一作/萄)　白菊白萄皆可作故實用¶
之¶
賔客憂害馬之徒　賔客二字對府主言之¶
藉汝跨小籬二句　虛竹苦未能當仗故跨木于籬上¶
<pb:KR3j0076_WYG_052-29b>¶
乳獸待人肉　獸當作虎序中不諱¶
虎穴連里閭四句　本是刺苛政故紆其旨則言之無¶
罪所謂可黙息也¶
雷雨蔚含蓄　承壯字含煩促¶
季月當泛菊　即借白菊反收長夏灑然善變¶
園人送𤓰傾筐蒲鴿青　蒲鴿青疑是𤓰名未詳出處¶
仍看小童抱　收送字¶
園人非故侯　送𤓰非故侯之託以自隱奈何盡取之¶
<pb:KR3j0076_WYG_052-30a>¶
而絶其生資乎¶
種此何草草　詩勞人草草又曰矜此勞人毛傳草草¶
勞心也鄭箋草草者憂將妄得罪也此篇亦刺詩¶
信行逺修水筒秉心識本源　雙闗¶
何假將軍佩　將軍蓋用魯肅事¶
行諸直如筆　行諸句疑有誤¶
槐葉冷淘　以槐葉汁和麫為冷淘¶
汁滓宛相俱　淘字¶
<pb:KR3j0076_WYG_052-30b>¶
經齒冷於雪　㸃冷字¶
開冰清玉壺　收到冷¶
君王納凉晚二句　結稍近癡¶
行官張望補稻畦水歸　清新可愛¶
主守問家臣　行官張望¶
分明見溪伴　召信臣有分水法伴依注作溪畔自佳¶
鷗鳥鏡裡來二句　百頃千畦成此壯觀㸃染處皆有¶
血脈¶
<pb:KR3j0076_WYG_052-31a>¶
催宗文樹雞柵稀間可突過　馮云相如上林掉稀間¶
未似尸鄉翁二句　結反應旅次　此篇頭緒太煩¶
園官送菜畦丁負籠至　收轉送菜¶
上後園山脚勿謂地無疆四句　言惟此地少得陰凉¶
不如雲水之寛濶魚鳥之遂性也¶
石榞遍天下　榞一作原¶
敢為蘇門嘯二句　蘇門嘯聲在半嶺中梁父則泰山下¶
也結仍暗映山脚¶
<pb:KR3j0076_WYG_052-31b>¶
秋行官張望督促東渚耗稻向畢清晨遣女奴阿稽豎¶
子阿叚往問上天無偏頗　方云洗發耗字¶
有生固蔓延二句　申非類戒荒二語¶
督領不無人　方云指行官¶
西成聚必散　應前免亂常　只西成二語可見其用¶
心之仁竊比稷契豈虛語哉¶
阻雨不得歸瀼西甘林壊舟百板坼　公前有破船詩¶
虛徐五株態　五株指甘¶
<pb:KR3j0076_WYG_052-32a>¶
喜聞樵牧音　雨作則樵牧不得出也¶
雨峽雲行清曉　起句用朝為行雲與後楚宫相闗¶
風吹蒼江樹二句　陸深曰以實字作虛字用法樹樹¶
立之樹晦菴以為誤欲改作去對來是恐未然東坡有¶
美堂詩天外黒風吹海立浙東飛雨過江來本此¶
髙鳥濕不下　峽雲¶
居人門未開　清曉¶
雨二首第一首久陰蛟螭出二句　承上驚字¶
<pb:KR3j0076_WYG_052-32b>¶
第二首漁艇息悠悠　反襯法¶
晚登瀼上堂　注思朝廷晚更登望惓惓欲報悵迫衰¶
老非怨冗散升髙延首徒恐埋骨窮山不能奮飛也¶
故躋瀼岸髙　登字起伏深峽修聳　故字與迫字相¶
應¶
開襟野堂豁六句　又妙在仍寛寛說去¶
春氣晚更生　竒傑¶
四序嬰我懐　起下衰老¶
<pb:KR3j0076_WYG_052-33a>¶
所思注東北　伏安得隨鳥翎¶
不復夢周孔　此句只是衰老¶
濟世數嚮時　暗藏公身壯盛之時一層¶
斯人各枯冡　自歎衰老恐不能如吕葛之濟時但同¶
歸於枯冡也¶
楚星南天黒一連　就晚字又轉一層楚蜀正轉歸注¶
東北上¶
迫此懼將恐　懼者懼毘輔之無人恐者恐功名之長¶
<pb:KR3j0076_WYG_052-33b>¶
已不謂側足群盜之中也　或謂斯人指房嚴非是¶
又上後園山脚　湘云方爾止謂杜公止有望岳詩未¶
嘗登嶽誤也窮秋立日觀非岱宗乎¶
窮秋立日觀　以山頂反對山脚¶
蓐收困用事　言兵動也¶
元冥蔚强梁　言幽薊尾大不掉也注家以元冥喻范¶
陽則是以蓐收為西方金神喻長安則非¶
雨　首六句是一幅瀟湘圖　阻雨反得曠望之趣深¶
<pb:KR3j0076_WYG_052-34a>¶
見應接自卑之不堪也¶
消中日伏枕　頂拘悶¶
雨行雲逓崇髙四句　是峽雨¶
今雨喜容易　逐層寫出德澤¶
間作鼓増氣　承上生意¶
種萵苣澒洞青光起　神妙¶
信宿罷瀟灑　風雨瀟瀟之瀟¶
宗生實於此　宗生叢生也¶
<pb:KR3j0076_WYG_052-34b>¶
暇日小園散病將種秋菜督勒耕牛兼書觸目老病恐¶
拘束　小園散病¶
秋耕屬地濕六句　將種秋菜督勒耕牛¶
飛來兩白鶴以下　以病鶴自比終前半老病句意兼¶
書觸目也¶
鸞鳳不相待　比州府¶
八哀詩序　王李撥亂之材張公則圖之于未亂未危¶
者也哀逝者則存者其可不亟委任乎¶
<pb:KR3j0076_WYG_052-35a>¶
贈司空王公思禮(髙麗/人)頴銳物不隔　司空言隔相國¶
言留皆逺人無資地者也¶
出入由咫尺　由同猶¶
胸襟日沉静二句　嚴云寫出大將非豕突可擬¶
兀帥見手格　嚴云手格即掣肘之意¶
悲甚田横客　為朝廷惜非哭其私也¶
昔觀文苑傳以下　是傷時盜賊未息¶
故司徒李公光弼(廣德二年/七月卒)擁兵鎮河汴　嚴云公之¶
<pb:KR3j0076_WYG_052-35b>¶
微詞¶
千里初妥帖　此句代為之解¶
内省未入朝　周容云就彼一時形迹心事内省兩字¶
說盡可為刻畫¶
平生白羽扇　白羽扇未詳豈即使顧榮事耶¶
吾思哭孤冡以下　傷時盜賊未息¶
贈左僕射鄭國公嚴公武(永泰元/年卒)小心事友生　此句已¶
伏賔客之脈¶
<pb:KR3j0076_WYG_052-36a>¶
匡汲俄寵辱二句　惜其不得入相終於節鎮也¶
記室得何遜二句　挿入賔客　以下每篇皆兼嘆舊¶
言之¶
堂上指圖畫六句　武在蜀頗好遊宴公諸詩中諷刺¶
非一獨于八哀諸將以追惜其材而稍回䕶之¶
身上愧簪纓　公復有散郎之除出武所薦故云¶
贈太子太師汝陽郡王璡(天寶九/載卒)色映塞外春　注一¶
作寒夜不如塞外佳九州之外猶被麟趾之仁也　塞¶
<pb:KR3j0076_WYG_052-36b>¶
外春猶言冬日之日¶
愛其謹潔極　臣子不致失歡於君父只是清慎耳此¶
所謂謹潔極也非平日謹慎則諌獵之書不以為愛君¶
而以為好名矣¶
羽旗動若一二句　欲言馬足之髙却以馬上羽旗言¶
之變化我馬既同無迹¶
袖中諌獵書二句　言只在苑囿而不逺獵由王所諌¶
也　嚴云上言詔王射雁忽接諌獵句此立言之體也¶
<pb:KR3j0076_WYG_052-37a>¶
水有在藻鱗　魚藻箋云此時人物皆得其所¶
匪惟帝老大二句　外廷見明皇暮年希出遊獵以為¶
老大氣衰自厭馳逐不知皆因王諌故得頥神九重有¶
松喬之壽耳¶
宛彼漢中郡　以漢中王結鄭䖍篇以鄭審結¶
贈秘書監江夏李公邕　李邕以贜負謗為燕公所擠¶
故前半詳叙以白之¶
眄睞已皆虛二句　言其多而敏¶
<pb:KR3j0076_WYG_052-37b>¶
獨步四十年二句　豈惟不嫌其穢且盡仰其髙如此¶
禍階初負謗　收轉前半言不過所得賣文人事豈知¶
階禍于此¶
易力何深嚌　深嚌未詳易力猶摧枯朽者易為力¶
是非張相國四句　言張燕公尚以争名相扼又于酷¶
吏何怪所以深哀其窮也¶
朗咏六公篇　此篇以六公篇結曲江篇以徐孺碑結¶
故秘書少監武功蘇公源明負米晚為身六句　所謂¶
<pb:KR3j0076_WYG_052-38a>¶
求忠臣必于孝子之門¶
吏禄亦累踐　註晉作掾吏按作掾吏為是¶
秘書茂松意(至/)胡為投乳贙　秘書文昌黎亦稱之當¶
時古文道孤或反被謗傷公之所謂乳贙即昌黎之所¶
謂蚍蜉乎　贙字時本韵失載¶
故著作郎貶台州司戸滎陽鄭公䖍親近惟几杖　言¶
與俗人隔絶也¶
未曽寄官曹　寄註魯作記按作記用王子猷語也但¶
<pb:KR3j0076_WYG_052-38b>¶
與下句不貫¶
春深泰山秀　頂上懐曩¶
故右僕射相國張公九齡(開元二十八/年七月卒)　劉辰翁論此¶
詩以謂九齡大節惟論安禄山此既不甚白而末亦不¶
及弔祭為失余謂子壽大節尤在拒武惠妃壽王奪嫡¶
之謀公亦未之及也¶
仙鶴下人間　仙鶴是實事　風度可想與後朱鳥相¶
映¶
<pb:KR3j0076_WYG_052-39a>¶
碣石嵗崢嶸　碣石指禄山¶
天池日蛙黽　蛙黽謂牛仙客以使典作尚書争之不¶
得也南衙宰相所居故以天池言之¶
退食吟大庭(至/)右地恧多幸　人但知其憂讒畏譏豈¶
識公之用心惟以不如古大臣之事君是恥乎¶
用才文章境　境字重押¶
向時禮數隔　嘆舊也杜老嘗為其賔客舊注獨指孟¶
浩然恐非¶
<pb:KR3j0076_WYG_052-39b>¶
再讀徐孺碑二句　兼寓當如南州之哭江夏也¶
寫懐二首　二詩阮公風調莊蒙寓言¶
可歎斯須改變如蒼狗　與後三年對¶
觀公孫大娘弟子舞劍器行序　曲折三致¶
波瀾莫二　詩為李十二娘作却只道公孫以感念王¶
室兼之波瀾莫二故也¶
數常于鄴縣見公孫大娘舞西河劍器　前輩或於數¶
字絶句¶
<pb:KR3j0076_WYG_052-40a>¶
觀者如山色沮喪　六句先賦劍器¶
感時撫事増惋傷　拓開¶
先帝侍女八千人　含下樂極¶
五十年間似反掌　自開元五年數之¶
風塵澒洞昏王室　含下哀來¶
樂極哀來月東出　感時撫事處只平平叙過却就自¶
已一時上㸃出樂極哀來四字作斷案¶
老夫不知其所往二語　王室傾覆民皆無家末二句¶
<pb:KR3j0076_WYG_052-40b>¶
亦從自已一身上指陳再世而亂猶未弭皆春秋微而¶
顯之法也¶
往在賊臣表逆節　註節作帥按節亦謂節度使但不¶
成語¶
侍祠恧先露　注一作霑按似是路字¶
赤墀櫻桃枝(至/)涇渭開愁容　新廟之成在乾元元年¶
四月故收京詩云歸及薦櫻桃也結尾特紀其時以為¶
鑒戒所謂願君無&KR0111;在莒若京都再火則此幸不可以¶
<pb:KR3j0076_WYG_052-41a>¶
屢邀也¶
歸號故松柏二句　近臣同國休戚陵寢永安則先臣¶
之墓木可歸守矣¶
昔遊吳門轉粟帛二句　合此篇與後出塞第四篇徵¶
之可信唐之常用海運矣¶
商山議得失四語　當闕所疑如註以吕尚為房琯鑿¶
甚¶
壯遊已具浮海航　豪字餘韵¶
<pb:KR3j0076_WYG_052-41b>¶
到今有遺恨二句　頓挫¶
渡浙想秦皇　翻疑柁樓底晚飯越中行謂斯時也¶
除道哂要章　指朱買臣¶
欲罷不能忘　欲罷二字便已帶起歸帆收拾門接最¶
敏¶
春歌叢臺上　趙¶
冬獵青邱旁　齊¶
脫身無所愛二句　文酒跌宕冉冉將老然終不邀時¶
<pb:KR3j0076_WYG_052-42a>¶
求合蓋生平所志誠不在榮華也¶
杜曲晚耆舊　晚出而已為耆舊也¶
國馬竭粟豆二句　明皇好鬬雞又有舞馬¶
爪牙一不中　蓋指清河公敗于陳陶斜言之非謂相¶
州九節度之潰¶
大軍載草草　詩傳草草勞心也¶
廷争守御牀　公此言必不誣其慷慨廷諍非獨救房¶
相一事史失其傳耳¶
<pb:KR3j0076_WYG_052-42b>¶
鬰鬰苦不展二句　與壯字反¶
之推避賞從(至末/)　國家雖有報功之典然皆人臣分¶
所當為奈何必計榮華之與勲業相為匹敵乎是犯天¶
道之忌而為鴟夷所笑矣　因不用而復懐曩遊思尋¶
范蠡五湖之舟然范以功成身去今凶逆未定吾以此¶
待朝廷之英俊矣若阿諛順旨無勲業而取榮華自附¶
靈武元從功臣貪天功者必有天殃吾見朱門傾奪不¶
義而被刑戮者多矣寧病屏逺方不忍為此態也　安¶
<pb:KR3j0076_WYG_052-43a>¶
溪師云人當薄於福享而勲業有餘始不以盛滿致咎¶
若榮華與勲業相敵即嵗暮嚴霜可畏鴟夷子功成身¶
退不為榮華所繫乃超出於尋常者矣¶
遣懐憶與高李輩　史言高適五十稱詩以此觀之未¶
必果然¶
先帝正好武　言與高李徒負文藻而所值乃好武之¶
主旋遘離亂不惟所懐終於不展方且復有存沒之感¶
然則其何以遣此耶¶
<pb:KR3j0076_WYG_052-43b>¶
寰海未凋枯　自此凋枯用一未字妙¶
百萬攻一城四語　詩史¶
同元使君春陵行序簡知我者　此篇蓋深惜其去而¶
望廟堂有留之者此黍離大夫所謂知我者非獨公之¶
素交也¶
李潮八分小篆歌字體變化如浮雲　此句中并貫注¶
草書¶
秦有李斯漢蔡邕　李斯篆蔡邕分¶
<pb:KR3j0076_WYG_052-44a>¶
丞相中郎丈人行　丞相中郎公詩之匹也結句美潮愈¶
淡愈至亦變化超脫¶
我今衰老才力薄二句　方云此言作歌之才力不足¶
以敵潮作書之才力也潮以八分傳公以詩傳雖自嘆¶
實自負也　才薄將奈石鼓何即是學此結¶
覽栢中允兼子姪數人除官制詞因述父子兄弟四美¶
載歌絲綸戮力自元昆　兄弟¶
子弟先卒伍　父子¶
<pb:KR3j0076_WYG_052-44b>¶
絲綸實具載　覽詞¶
奉公舉骨肉　束上¶
方當節鉞用(至末/)　又勉其後効¶
荆南兵馬使太常卿趙公大食刀歌　開出李賀¶
憑軒㧞鞘天為髙　言肅殺之氣滿空也¶
不似長劍須天倚　收刀字¶
王兵馬使二角鷹悲臺蕭颯石巃嵸四句　從荆南起¶
角鷹翻倒壯士臂二句　並提¶
<pb:KR3j0076_WYG_052-45a>¶
荆南芮公得將軍(至末/)　雙結¶
狄明府　因巧詆之詆偶誤作計或疑是上去通叶其¶
實止用十一薺一韵耳¶
太后當朝多巧詆　多巧詆謂好議論者譏其事女主¶
也豈知梁公末年執政尚能决䇿迎還房陵若其早也¶
匡復不待五龍矣獨清茹苦惟不世之才能之奈何妄¶
疑大賢乎¶
秋風二首暝傳戍鼓長雲間　風傳之也¶
<pb:KR3j0076_WYG_052-45b>¶
第二首東流之外西日微　比暮年白髪¶
天清小城搗練急　從風吹衣生下¶
早晚孤㠶他夜歸　欲乘此風也　此句急欲歸¶
故園池臺今是非　言仍不可歸也¶
久雨期王將軍不至　前半得字亦以職韵入屋沃中¶
憶昔范増碎玉斗二句　未詳¶
别李秘書始興寺所居安為動主理信然　所居對下¶
止觀¶
<pb:KR3j0076_WYG_052-46a>¶
我獨覺子神充實　獨字藏自己精神一面¶
老身古寺風泠泠　暗指寒¶
妻兒待米且歸去　言飢也　妻兒待米雖欲安而何¶
可得哉¶
虎牙行　虎牙山名在峽口與荆門相對¶
金錯旌竿滿雲直　竒句¶
錦樹行　垂白之年思見太平而亂猶未弭若此所以¶
當急景而増憂也¶
<pb:KR3j0076_WYG_052-46b>¶
霜凋碧樹作錦樹　興也¶
春草萋萋盡枯死　比也¶
赤霄行衛莊見貶傷其足　衛一作鮑按衛莊公傷足¶
事則哀十六年所謂踰於北方而隊折股是也成十七¶
年則鮑莊子事詩云見貶則作鮑者得之¶
前苦寒行二首第二首去年白帝雪在山　即公所云¶
南雪不到地也¶
復陰江濤簸岸黄沙走二句　白者疑翻江濤黄者疑¶
<pb:KR3j0076_WYG_052-47a>¶
捲灘沙豈知陰晦中雪隨風大作已埋山也江濤句半¶
虛半實怪怪竒竒¶
寄柏學士林居天下學士亦奔波　亦字暗藏蒼生一¶
層¶
歎彼幽棲載典籍　頂學士¶
寄從孫崇簡武陵春樹他人迷　言惟外人不容再至¶
耳¶
與汝林居未相失二句　承盡室去¶
<pb:KR3j0076_WYG_052-47b>¶
牧䜿樵童亦無頼二句　承他人迷　公欲依崇簡以¶
居故落句托樵牧以觀其意¶
奉酬薛十二丈判官見贈西來有好鳥　薛判官¶
無心雲母屏　雲母屏非用後漢書鄭宏事即指下卓¶
氏也¶
老夫自汲澗(至/)夢覺有微馨　此比言已為争房琯斥¶
亦致君君未聽者也¶
碧色忽惆悵二句　發端睡字却暗為此處伏脈¶
<pb:KR3j0076_WYG_052-48a>¶
人生相感動以下　言如薛者未必果不相遇君側無¶
人宜急其大者勿因論一邪不能去而遂出故云休辨¶
渭與涇也　此詩多不詳所謂¶
醉為馬墜諸公擕酒相看甫也諸侯老賔客　類本云¶
上露一老字下因言少年¶
送髙司直尋封閬州初聞伐松柏二句　常意壯語¶
君不見簡蘇徯百年死樹中琴瑟二句　竒偉¶
贈蘇四徯不得豁心胸　轉蓬之故¶
<pb:KR3j0076_WYG_052-48b>¶
君今下荆揚以下　亂邦固不可居然作客豈必皆適¶
志若所向齟齬轉蓬不已非徒汲汲無歡亦恐誤嬰世¶
網皆因其不得豁心胸故喻解之¶
憶昔行　韓多法此　類本云今昔南北用得不覺¶
巾拂香餘搗藥塵　塵字故實此為佳據¶
青兕黄熊啼向我　即指風水聲¶
魏將軍歌　此詩亦開長吉　類本云用韵可學¶
北風　結句言羡其有芝可茹得以全命亂世直至時¶
<pb:KR3j0076_WYG_052-49a>¶
清也痛語乃曠逸出之¶
白鳬行　發端二語壯盛意氣遲莫摧頽讀之可哭¶
白鳬自况末乃指當時卿相特不敢斥言天子蒙塵故¶
耳¶
朱鳳行　亦公自况于時南伯無當之者¶
醉歌行贈公安顔少府請顧八題壁　八字下疑脫分¶
字¶
顔氏之子才孤標三句　主　此才而止一尉則時可¶
<pb:KR3j0076_WYG_052-49b>¶
知矣然不見吾二人乎¶
君不見東吳顧文學二句　客¶
詩家筆勢君不嫌二句　言當世所知止此實可憐傷¶
君不嫌其為鄙事而請之則聊為題也¶
感君意氣無所惜二句　因主以見客三人者皆神仙¶
中人也然而天地閉賢人隱頭白不遇獨其同類意氣¶
相惜耳¶
夜聞觱篥　結言未見我於喪亂之中重遭此險阻也¶
<pb:KR3j0076_WYG_052-50a>¶
别董頲到我舟楫去二句　非不覺董君之窮其如我¶
之欲逺就食何殊難為懐又不得不聽其去十字中無¶
窮縕藉¶
老夫䌫亦解四句　言愧我亦值饑窮不能相恤視董¶
冐寒逺求甘旨君當諒此别懐也¶
當念著白㡌二句　窮愁語最能俊麗¶
送重表姪王砅評事使南海　王魏先事隱太子傳聞¶
異詞當以史作房喬之母為正¶
<pb:KR3j0076_WYG_052-50b>¶
入怪鬂髪空二句　方云鬢髪髻鬟四字得左氏法上¶
自既翦而言下自未翦而言　以下叙致有法操縱詳¶
略無不如意¶
秦王時在坐二句　倒出秦王作上下闗紐何等筆力¶
五色非爾曹　非言豈非也¶
自下所騎馬四句　如在目前¶
水花笑白首　自笑相似也¶
大夫出盧宋　盧懐慎宋璟　方云此詩分兩叚毎段¶
<pb:KR3j0076_WYG_052-51a>¶
皆十九韵可見前人詩格精嚴如此¶
咏懐二首倐忽向二紀　奸雄反覆赤子糜爛遂至二¶
紀如我者嵗月蹉跎得志無期又將何語拯救之哉¶
髙賢迫形勢四句　可痛此得志而不能行者也¶
夜看鄷城氣(至末/)　豐城之劍有時□化獨我蹉跎沉¶
埋莫問齒髪日衰致君無日徒託深意於苦詞耳¶
回首蛟龍池　言將與物化也¶
第二首皦皦幽曠心一連　堯舜之君不可逢即我亦¶
<pb:KR3j0076_WYG_052-51b>¶
欲苟全自活獨善其身棲幽曠而異平素矣¶
未辭炎瘴毒　言不惟渡湖且將踰嶺也¶
結托老人星　正謂此去亦何所因依也¶
送顧八分文學適洪吉州辨眼工小字　工小字上以¶
辨眼綴之頓覺潤細¶
惻隱誅求情　惻隱含下賢字誅求含下愚字¶
贈子猛虎行　古猛虎行曰飢不從猛虎食蓋不願其¶
從誅求割剥虎而冠者得食也¶
<pb:KR3j0076_WYG_052-52a>¶
上水遣懐童穉日糊口　托童穉以糊其口也¶
但遇新少年二句　所遇無故物焉得不速老¶
窮迫挫曩懐二句　可哭¶
孤舟亂春華　春華疑作青草¶
&KR1182;崒清湘石　入水¶
黄羆在樹顛二句　以黄羆自喻羣虎則童穉也¶
宿鑿石浦　飄風過二句飄風暴起之風興下少恩惠¶
句江山雖麗不足投足一宿猶多疑畏也¶
<pb:KR3j0076_WYG_052-52b>¶
舟楫不敢繫　若作敢不繫即死句矣¶
窮途多俊異以下　謂眼見俊異多遭殘害不忍盡言¶
故但言少恩惠也詩鄭箋草草憂將妄得罪也¶
聖哲垂彖繫　繫字兩義重押¶
過津口春日漲雲岑　南岳影在湘水中頂近字神妙¶
回首過津口　得風故回首已過也¶
白魚困宻網　津口¶
黄鳥喧嘉音　楓林¶
<pb:KR3j0076_WYG_052-53a>¶
瓮餘不盡酒二句　是言各遂其性庶幾不遂寂寞也¶
次空靈岸幸有舟楫遲二句　次字¶
迴㠶覬賞延　次字餘韵¶
宿花石戍農器尚牢固　言及今尚可招徠只在減其¶
征調耳¶
吳楚守王度　言守王度者僅存此土不當迫之散走¶
復為賊用也¶
早發有求常百慮二句　所謂百慮即慮雖斯文以有¶
<pb:KR3j0076_WYG_052-53b>¶
求傷直亦為病也結句疑悞二字收足百慮意¶
煩促瘴豈侵　顧病字¶
仰慚林花盛　無主之花尚恐輕折况因人干請乎公¶
卒以餒死於此見其志老而彌壯而詩真不徒作矣¶
薇蕨餓首陽二句　寧為伯夷之隘而不敢藉口於南¶
宫之粟馬葢恐傷直性雖斯文輕有假借如早嵗於鮮¶
于太常之徒亦足病也¶
賤子欲適從　收慮字　結句紆迴其㫖所謂言之無¶
<pb:KR3j0076_WYG_052-54a>¶
罪詩道之溫柔固然歟¶
次晚洲晚洲適知名二句　先㸃洲名為次字逺勢¶
危沙折花當　危沙句始得旁洲渚也如此出題明暗¶
竒變¶
吾得終疎放　得者慮其不得也¶
望嶽渴日絶壁出一連　如此領起望字參靈之極¶
未暇杖崇岡　足望字¶
三歎問府主　應發端¶
<pb:KR3j0076_WYG_052-54b>¶
牲璧忍衰俗二句　明德維馨豈忍仍衰俗之為而徒¶
事牲璧¶
清明　當此喪亂猶以䌓華相矜以樂慆憂不祥孰甚¶
焉公意所當袚除者未有先於此也¶
風雨看舟前落花戲為新句　子山體¶
影遭碧水潛勾引二語　好句¶
珍重分明不來接　是前字¶
蜜蜂蝴蝶生情性二句　蜂蝶性情所鍾而蜻蜓不敢¶
<pb:KR3j0076_WYG_052-55a>¶
正視者避百勞也¶
岳麓山道林二寺行塔刼宫墻壯麗敵四句　二寺¶
細學周顒免興孤　公詩中凡用周顒傳寫皆誤為何¶
一重一掩吾肺腑　頂細字¶
别張十三建封彭城英雄種二句　廢帝指髙祖像云¶
渠大英雄　彭城劉之望讀者乃誤以張鎮徐州當之¶
此貞元間事耳　上並言劉裴此乃從劉入張¶
羽人掃碧海　所謂海中乃復揚塵也　方云羽人句¶
<pb:KR3j0076_WYG_052-55b>¶
未詳予謂建封在湖南不樂吏役而去公蓋責以君臣¶
大義勉其别後當樹功業繼外家不可似羽人凌蓬萊¶
耳¶
暮秋枉裴道州手札率爾遣興寄近呈蘇渙侍御齒落¶
未是無心人　含下致君¶
使我晝立煩兒孫　含下人扶¶
劉毅答詔驚群臣　答詔即指可方桓靈之語對上黎¶
元愁痛句¶
<pb:KR3j0076_WYG_052-56a>¶
奉贈李八丈判官官曹正獨守　貞刻正避諱¶
秋枯洞庭石　只換枯字便新¶
歲晏行　土着之民雖竭澤而漁已無所出其禍將及¶
于客戸次連蓋以為比也¶
嵗云暮矣多北風　詩序北風刺虐也¶
去年米貴闕軍食(至末/)　去年荒亂至今年之終仍然¶
如故且加以錢荒之患然則竟何所終耶結句收足嵗¶
晏最深渾¶
<pb:KR3j0076_WYG_052-56b>¶
汝休枉殺南飛鴻　重告莫徭¶
割慈忍愛還租庸　米賤傷農¶
往日用錢捉私鑄以下　又言雖鬻男女仍無從得錢¶
而達官方急杼柚此土必將變起倉卒欲奔走他適恐¶
處處皆然所以悲也¶
好惡不合長相蒙　汝厭酒肉民罹死亡好惡相蒙焉¶
得不亂耶¶
追酬故髙蜀州人日見寄(并序/)　本追答劉沼¶
<pb:KR3j0076_WYG_052-57a>¶
東西南北更誰論　髙詩中語¶
文章曹植波瀾濶　序中漢中王¶
昭州詞翰與招魂　序中敬昭州¶
蘇大侍御訪江浦賦八韵紀異序　舟楫而已　言惟¶
訪我之舟檝也¶
憶其湧思雷出(至/)金石聲　文筆須如此¶
賦八韻紀異　詩但七韵¶
亦見老夫傾倒於蘇至矣　此莊子所謂逃虛者也非¶
<pb:KR3j0076_WYG_052-57b>¶
公之失人¶
今晨清鏡中　先今晨後昨夜乃有回環諷嘆之味¶
昨夜舟火滅　叙云接對明日憶其云云¶
題衡山縣文宣王廟新學堂呈陸宰　以文為詩題固¶
當如是也¶
旄頭彗紫微　新字縁起¶
無復爼豆事　上不教也¶
嗚呼已十年二句　失墜¶
<pb:KR3j0076_WYG_052-58a>¶
學者淪素志　下不學也¶
歘得文翁肆　虛接新字¶
若舞風雩至　對上志字¶
是以資雅材　入陸宰¶
渙然立新意　出新字¶
根源舊宫閟　以舊字咏嘆新字¶
大屋加塗塈　又細寫新學堂¶
始壓戎馬氣以下　收轉旄頭彗紫㣲㸃綴學堂所有¶
<pb:KR3j0076_WYG_052-58b>¶
兼紀新之時也¶
耳聞讀書聲　重言永嘆¶
殺伐災髣髴　言髣髴殺伐已息也喜極而反成悲咽¶
語不能終非公不到¶
髙歌激宇宙　應首唱意¶
入衡州元惡迷是似　迷是似言借以矜恤其下也¶
汨沒隨魚商　魚或刻漁吳本是然夢得南謫詩中多¶
以商人魚父屬對也¶
<pb:KR3j0076_WYG_052-59a>¶
劇孟七國畏　指蘇生¶
舟中苦熱遣懐奉呈楊中丞通簡臺省諸公媿為湖外¶
客二句　為客則無討賊之權在手若中丞與諸公豈¶
可坐視也¶
沒齒埋冰炭　言愧憤交迫也¶
中丞連帥職　入楊¶
身當問罪先　力足辦賊¶
似聞上游兵　勿後隣道¶
<pb:KR3j0076_WYG_052-59b>¶
驅馳數公子　通簡諸公¶
此流須卒斬　本詩國既卒斬¶
扣寂豁煩襟二句　謂吾言恐不足激此衰愞庶幾天¶
誘其衷也¶
聶耒陽以僕阻水書致酒肉療飢荒江詩得代懐興盡¶
本韵至縣呈聶令陸路去方田驛四十里舟行一日時¶
屬江漲泊于方田　方云此十七篠上聲韵正多不旁¶
溢巧皓二韵故曰興盡本韵¶
<pb:KR3j0076_WYG_052-60a>¶
禮過宰肥羊一連　陋生因此二語偽造為牛炙白酒¶
事¶
問罪消息真　按此詩去公之殁無幾然汲汲惟以討¶
賊定亂為念可以知其所存矣¶
　¶
　¶
　¶
　¶
<pb:KR3j0076_WYG_052-60b>¶
　¶
　¶
　¶
　¶
　¶
　¶
　¶
　義門讀書記卷五十二¶
