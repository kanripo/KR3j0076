# -*- mode: mandoku-view; -*-
#+TITLE: 義門讀書記
#+DATE: 2015-08-24 23:22:15.783062
#+PROPERTY: ID KR3j0076
#+PROPERTY: BASEEDITION WYG    
#+PROPERTY: JUAN 卷三十九
<pb:KR3j0076_WYG_039-1a>¶
欽定四庫全書¶
　義門讀書記卷三十九¶
　　　　　　　　　　翰林院侍讀學士何焯撰¶
　　歐文¶
偃虹隄記　王得臣麈史云岳陽西瀕大江夏秋洞庭¶
水平望與天際而洲歩無艤舟之所人甚病之慶歴間¶
滕子京謫守是邦常欲起巨堤以捍怒濤使為弭楫之¶
便先名曰偃虹隄求文于歐陽永叔故述隄之利詳且¶
<pb:KR3j0076_WYG_039-1b>¶
博矣碑刻傳于世甚多治平末予宰巴陵首訪是隄郡¶
人曰滕未及作而去然則文中云用民力若干及上于¶
朝廷决之三司之語何以書也姑採之以存疑　長史¶
云前段敘次又是一法　真州東園記只在許君口中¶
作一大段敘出此又分作數次問答逐段零星更不雷¶
同　凡記之正面皆從使人口中敘出後半只以望後¶
人不至怠廢發論抒柚特變¶
王彥章畫像記　儗書張中丞傳後¶
<pb:KR3j0076_WYG_039-2a>¶
惜乎舊史殘畧不能備公之事　長史云用兩語引下¶
其記徳勝之戰尤詳　長史云先提此句下復插入他¶
語然後接出　總撮家傳敘過然後獨提徳勝之戰洗¶
發抒寫胸臆¶
公之攻徳勝也　重提起¶
是時莊宗在魏(至/)已不及矣　反襯生色¶
竒在速速在果　與四夷相持當務持重李牧之事千¶
古不能易也邊將以輕入屢敗其誤正在速而果耳歐¶
<pb:KR3j0076_WYG_039-2b>¶
公此論蓋不知事勢之異而慕為竒所謂以口擊賊者¶
也¶
每讀其傳未嘗不想見其人　長史云又用兩語引下¶
又得公畫像而拜焉　長史云亦先出畫像下復插入¶
寺名所由然後接説畫像¶
至今俗猶以名其寺　終人死留名之意而歸重于忠¶
義豈其忠義之節使然歟　收前一段¶
而予尤區區如此者　打轉中一段¶
<pb:KR3j0076_WYG_039-3a>¶
樊侯廟災記鄭之盜(至/)侯怒而為之也　先記其事¶
怒而為一篇總破此句¶
禮所謂有功徳于民則祠之者歟　以下明侯之必不¶
為是以病民而駭之¶
風霆雨雹天之所以震耀威罰　以下又見亦非侯之¶
所能為也¶
有司者　三字為句　猶陳平云有主者¶
蓋聞陰陽之氣(至/)疑有不和而凝結者　又從怒字轉¶
<pb:KR3j0076_WYG_039-3b>¶
出陰陽之怒一層還他個為之者有此方能持論不輕¶
淺¶
不然則喑嗚叱吒(至/)末　不直不盡　破得倒仍不似¶
村公語　末一轉正反復以見其不由于侯却不作煞¶
語故有餘味¶
明因大師塔記　亦學圬者傳¶
又言為兒時聞長老語(至/)為太平之幸人　為浮屠矣¶
轉搬此等語何為¶
<pb:KR3j0076_WYG_039-4a>¶
因并書其常語予者　不欲為外氏之説又嫌文太寥¶
落故出此變例然了無真味¶
武恭王公神道碑銘　多精彩處而恨其過于煩　徳¶
用當附王超後刪取此文三之一為傳¶
使士知畏愛而怯者勇(至/)豈多言哉　真知兵矣¶
太尉文正王公神道碑銘嘗諭杜重威使無反漢三句¶
　鹿門謂此處序得少鬯按此王旦碑也可復煩乎¶
冦凖為樞宻使(至/)豈可求耶　或謂此事宜諱冦公亦¶
<pb:KR3j0076_WYG_039-4b>¶
賢相也按冦公既有此不學無術之事生平專主北人¶
擯排南士故歐公不復為之諱爾¶
諸孫十四人　書孫幾人而不詳其名晏元獻碑亦然¶
贈太師中書令程公神道碑銘公以謂合而没其名一¶
時之便後有興利之臣必復増之是重困民也　誌之¶
他日以搘欲于一條鞭之外議加者可也¶
銘　皆發明勞字¶
贈司空兼侍中晏公神道碑銘丁父憂去官(至/)求去官¶
<pb:KR3j0076_WYG_039-5a>¶
服䘮不許　起復與不許服䘮皆非美事碑中略之可¶
也¶
坐以笏擊其僕誤折其齒罷留守南京　明著其事者¶
見罷之非罪爾¶
孫十有三人　書孫幾人¶
資政殿學士户部侍郎文正范公神道碑銘　敘范吕¶
本末斟酌稱量特微而顯公文之至者¶
公少有大節(至/)吾豈茍哉　此段先敘公之志行其後¶
<pb:KR3j0076_WYG_039-5b>¶
立朝皆事事與其言相符¶
以言事忤章獻太后旨(至/)以全大徳　見不擇利害為¶
趨舍¶
當太后臨朝聽政時(至/)其事遂已　其事遂已四字東¶
坡嘗質之于公以為誤¶
於延州築青澗城(至/)又城細腰胡蘆　築城據要害之¶
地有險可守而又營田以足食訓練以足兵先為不可¶
勝以待敵之可勝備邊之長䇿也若寡謀輕舉鮮不敗¶
<pb:KR3j0076_WYG_039-6a>¶
事¶
公始分延州兵為六將訓練齊整　州兵萬八千人一¶
將所訓練三千人¶
人或疑公見敵應變為如何(至/)于是諸將皆服公為不¶
可及　見公非不能戰¶
一旦引兵出諸將不知所向　機事宻¶
至于版築之用大小畢具　儲備預¶
戰而賊走追勿過河　料敵審¶
<pb:KR3j0076_WYG_039-6b>¶
公居三嵗(至/)復靈武　此見公非止以自守方俟制敵¶
有餘徐規進取¶
初西人籍其鄉兵者十數萬(至/)而紓西人饋輓之勞¶
禦邊非參用民兵不可習其地利知賊虛實又愛䕶宗¶
族鄉黨人自為戰也然悉黥以為軍則兵休事息不可¶
復為平民而養兵之費亦難以支矣銷兵省運尤公䇿¶
之要者故帶敘于後¶
自公坐吕公貶(至/)遂起而不能止　數行中無窮轉折¶
<pb:KR3j0076_WYG_039-7a>¶
中間吕雖借用公以困公然其事非失舉也故平心而¶
進之可謂得春秋書事之法矣¶
吕公患之凡直公者皆指為黨　厲階¶
然朋黨之論遂起而不能止　流毒¶
然事有先後三句　見公之為政本與更張無漸者不¶
同但為忌者百計撓之耳¶
而嫉公者亦幸外有言喜為之佐佑　與前朋黨之論¶
遂起而不能止二句暗接¶
<pb:KR3j0076_WYG_039-7b>¶
其知政事纔一嵗而罷　元昊請和而遽召歸邊事不¶
竟其用也參政纔一嵗而復出有司悉奏罷前所施行¶
政地不竟其用也皆與公自言其成與否有不在我者¶
雖聖賢不能必相應¶
其為政所至民多立祠畫像　文中但詳于言職邊備¶
政地故知七州以二語包之¶
亦公之志也歟　收轉有志于天下句¶
贈刑部尚書余襄公神道碑銘孫女五人　并書孫女¶
<pb:KR3j0076_WYG_039-8a>¶
幾人¶
尚書度支郎中天章閣待制王公神道碑銘介介然有¶
仁者之勇君子之剛　虛提¶
然若得為黨人公之賜某厚矣　此實其剛勇之大者¶
故另敘¶
小人連搆大獄坐貶廢者十餘人　即蘇子美事¶
尚書戸部郎中贈右諫議大夫曾公神道碑銘　文特¶
遒勁¶
<pb:KR3j0076_WYG_039-8b>¶
及為曾氏而蒧參元西始有聞于後世　蒧古㸃字史¶
記仲尼列傳如此¶
而亦有所不得載也　此句暗¶
太子太師致仕杜祁公墓誌銘自杜赫為秦將軍　敘¶
杜氏當自杜周始¶
又十有四世岐國公佑顯于唐又九世而至于祁公¶
京兆之杜以何時徙越亦不可無據¶
公治吏事(至/)則簡而易行　明敏則易略故審覈為難¶
<pb:KR3j0076_WYG_039-9a>¶
推析豪髪則易煩故簡易為難¶
必使吏不得為姦而已　而已猶而後已¶
贈中書令謚文簡程公墓誌銘趙元昊死子諒祚立方¶
幼(至/)不如因而撫之　此不可不審若彼不肯分反為¶
所笑耳¶
尚書戸部侍郎參知政事贈右僕射文安王公墓誌銘¶
郭皇后廢居瑤華宫有疾(至/)以釋天下之疑　詳此段¶
郭后之疾已非一日其謂文應酖之者亦非也¶
<pb:KR3j0076_WYG_039-9b>¶
端明殿學士蔡公墓誌銘往時閩人多好學(至/)作五戒¶
以敎諭之　對明知風俗句¶
三司開封府世稱省府(至/)遂拜三司使　留開封事與¶
三司同敘廻應精明句¶
來者有醫　來疑作疾¶
資政殿學士尚書戸部侍郎簡肅薛公墓誌銘初舉進¶
士為州第一讓其里人王嚴而居其次　茅云舉進士¶
何以得讓按舉進士乃漕試也¶
<pb:KR3j0076_WYG_039-10a>¶
悉除故時王氏無名租　王審知據閩時無名租也茅¶
謂即五代王建之後者謬¶
若何而拜乎　善于立言　湘山野錄載此事曰簡肅¶
公關右人語氣明直簾外口奏曰陛下大謁之日還作¶
漢兒拜耶女兒拜耶明肅無答是夕報罷直道當時語¶
極有生氣如歐公云若何而拜耶便無力此并不如李¶
習之作韓文公行狀手段也¶
翰林侍讀學士給事中梅公墓誌銘至于咸平景徳之¶
<pb:KR3j0076_WYG_039-10b>¶
際尤為詳焉　提筆¶
時邊將皆守境不能出師(至/)宰相有言不可者乃已¶
守境而不出師是承平備邊良䇿若輕舉以致䘮敗則¶
事不可為矣但當擇將以任之爾李文靖詘梅詢之請¶
老成碩畫非喜事少年所知也¶
其後繼遷卒為潘羅支所困(至/)而河北之兵解　前二¶
邊並提此處雙應¶
還判三司開拆司　還朝¶
<pb:KR3j0076_WYG_039-11a>¶
復直集賢院　還朝¶
召為龍圖閣待制　還朝¶
入知通進銀臺司　還朝¶
已而失職逾二十年(至/)不復言兵矣　又將前後一鎖¶
瀠洄有情¶
享年七十有八以終　二十六至七十八五十二年白¶
首擯抑結此句有無窮悲慨¶
惟其夀考福祿之隆　言所得于斯世者僅夀考爾蓋¶
<pb:KR3j0076_WYG_039-11b>¶
深悲其不遇也¶
翰林侍讀學士右諌議大夫楊公墓誌銘　通篇以論¶
兵作主¶
公嘗為御史(至/)貶監舒州酒税　此是公立朝大節故¶
亦另敘¶
拜著作佐郎　先總一句¶
又娶王氏太原郡君六孫景略景亮景謨景道景直景¶
彥　子見前不重敘¶
<pb:KR3j0076_WYG_039-12a>¶
尚書刑部郎中充天章閣待制兼侍讀贈右諫議大夫¶
孫公墓誌銘初舉進士(至/)再舉進士及第　得同學究¶
出身者舉進士不中而以明經出身至八年則再舉而¶
及第也¶
兵部員外郎天章閣待制杜公墓誌銘蒙趕率偽將相¶
數十人以其衆降(至/)君即上書引咎　既納其降奈何¶
復盡戮之蠻亦人類耳若希範窮走被擒醯之以懾羣¶
蠻可也¶
<pb:KR3j0076_WYG_039-12b>¶
尚書比部員外郎陳君墓誌銘過鳯翔謁其府尹(至/)以¶
謝君　俯伏庭下何其賤也責尹慢士何其妄也陳家¶
小兒特紈袴中之無賴子弟耳此何足書¶
尚書工部郎中充天章閣待制許公墓誌銘請髙塞粟¶
之價下南鹽以償之　似明朝商屯之法¶
太常博士尹君墓誌銘趙元昊冦邊(至/)遂以敗死　此¶
邊將所當知唐與茅皆喜談兵亦不知斯言為可取何¶
歟¶
<pb:KR3j0076_WYG_039-13a>¶
而兵法有不得而救者　讀李牧傳自見¶
君歎息憂悲發憤(至/)已而以疾卒　晁以道作李挺之¶
傳言子漸以哭李過哀而死蓋其中本以時事抑塞適¶
會哭李乃發病也晁之文見賔退錄¶
豈其志之將衰不然世果可嫉其如斯　亦悲憤亦深¶
逺¶
湖州長史蘇公墓誌銘　是公極用意之文精神筆力¶
兩到　長史云寫子美事見其闗係却大其意亦直以¶
<pb:KR3j0076_WYG_039-13b>¶
史筆自負　悲當世無人拯子美于既廢之後聽其一¶
斥不復身後僅賴一婦人能守其文章則所得于斯世¶
者何疎濶耶文章須識變不可執徂徠明允諸例繩之¶
也¶
故湖州長史蘇君有賢妻杜氏　或疑起手為失體謂¶
蘇君豈僅以妻重者按宰相杜公壻句難㸃故先伏在¶
此若至後始見則似范公因杜公故而薦矣作者各有¶
苦心難與村漢道也¶
<pb:KR3j0076_WYG_039-14a>¶
又號泣于其父曰(至/)皆以書來乞銘以葬　内言不出¶
于閫張圓之妻無宗族子方在抱故可以未亡人之辭¶
為請若宰相之女叅政之家子又長矣可自言非歐君¶
不可銘其墓耶鹿門議之謬矣¶
其上世居蜀　亦欒城之别耶¶
少好古工為文章　上已敘過集次文章故此處畧帶¶
　長史云此句只畧敘因已見文集¶
自元昊反兵出無功(至/)乃以事中君　長史云通篇只¶
<pb:KR3j0076_WYG_039-14b>¶
着意重寫此一段亦可窺見公史筆之大槩也　集序¶
中所謂意不在子美句于誌乃暢言之　祁公雖為宰¶
相尚非小人所深忌故先敘范富更張秕政而後帶出¶
坐監進奏院祠神奏用市故紙錢㑹客　長史云奏用¶
二字書法¶
大涵肆于六經而時發其憤悶于歌詩　長史云此獨¶
詳其能詩¶
宜予述其得罪以死之詳而使後世知其有以也　長¶
<pb:KR3j0076_WYG_039-15a>¶
史云以史筆自負¶
銘辭　深歎仁宗聽之不聰而不訐露¶
荒孰問兮杳難知　此句即屈子天問之意也¶
徂徠石先生墓誌銘　其氣象甚宏偉然後來廓落之¶
弊亦自此開不如胡先生墓表為穏當而稱情也¶
先生貌厚而氣完(至/)吾勇過孟軻矣　長史云提出先¶
生直道取禍處先重寫一大段¶
其遇事發憤作為文章　長史云此處虛提¶
<pb:KR3j0076_WYG_039-15b>¶
既卒而姦人有欲以竒禍中傷大臣者猶指先生以起¶
事　長史云死後事倒提在前　以竒禍中傷大臣謂¶
朋黨也¶
先生世為農家(至/)乃詩之所斥也　長史云敘次事實¶
亦于作詩一節獨用詳寫¶
先生年二十七舉進士甲科　石與公同年一甲進士¶
乃作慶歴詩(至/)子禍始于此矣　長史云此處實敘¶
先生自閒居徂徠　發明所以稱徂徠先生¶
<pb:KR3j0076_WYG_039-16a>¶
及在太學　長史云與前為直講相接¶
其斥佛老時文(至/)亦以是敎于人　長史云插入此段¶
敘其著述及所為敎法¶
以是行于已亦以是敎于人　終前以師道自居之事¶
杜祁公薦之天子(至/)乃直集賢院　敘杜韓之薦暗終¶
前欲中傷大臣借以起事¶
安在夫桓魋與臧倉(至/)末　長史云公之直亦甚矣¶
故霸州文安縣主簿蘇君墓誌銘有蜀君子曰蘇君¶
<pb:KR3j0076_WYG_039-16b>¶
張云昌黎敘孔司勲法　是用有吳延陵季子之墓文¶
法　所謂國士無雙也¶
君之文博辯宏偉(至/)可謂純明篤實之君子也　張云¶
又提出寫其所以為文因及其人以實其為君子¶
而君少獨不喜學(至/)故號老蘇以别之　張云再詳寫¶
其為文之始末¶
蓋其稟也厚四句　透出前純明篤實四字¶
初修為上其書(至/)未報而君以疾卒　張云然後敘其¶
<pb:KR3j0076_WYG_039-17a>¶
出處¶
三女皆早卒　温公程夫人墓誌銘云長男景先及三¶
女皆早夭幼女有夫人之風能屬文年十九既嫁而卒¶
既不著其所歸而此文又止云三女所未詳也¶
君善與人交四句　張云補敘其為人¶
蓋晚而好易(至/)未成而卒　補敘著述在晚年者此與¶
卒葬相連故補敘¶
蘇顯唐世實欒城人以宦留眉　張云補¶
<pb:KR3j0076_WYG_039-17b>¶
蔡君山墓誌銘吾兄弟始去其親而來京師(至/)何以塞¶
吾親之悲　亦用歐陽詹哀詞之意永叔之于韓其尊¶
信蓋亞于六經云¶
梅聖俞墓誌銘　唐荆川曰一凖貞曜誌按視孟誌已¶
冗矣¶
嘉祐五年(至/)皆有以賻卹其家　敘此者正以哀其窮¶
而不遇知之者如此其衆而僅以詩鳴為可悲也¶
至聖俞遂以詩聞(至/)而聖俞詩遂行天下　長史云從¶
<pb:KR3j0076_WYG_039-18a>¶
其有詩名先寫一段¶
其初喜為清麗閑肆平淡(至/)僻固而狹陋也　長史云¶
又從其所以為詩處重寫一段¶
其應于人者多　帶上段一筆¶
至于他文章皆可喜　補此句伏後唐載諸書¶
聖俞為人至可謂君子者也　長史云寫其為人仍不¶
脱詩¶
初在河南王文康公見其文(至/)惟梅某為宜亦不報¶
<pb:KR3j0076_WYG_039-18b>¶
長史云敘其平生遭遇又特提出寫此一段總在能詩¶
處着眼¶
聖俞初以從父廕(至/)累官至尚書都官員外郎　長史¶
云然後總敘平生仕宦¶
嘗奏其所撰唐載二十六卷(至/)書成未奏而卒　長史¶
云然後及他著述曾奏御者此與宦蹟相連故先敘¶
余嘗論其詩　長史云仍以詩結¶
銘詞絶妙槩括書聖俞稿後之意而尤渾雅雖韓公不¶
<pb:KR3j0076_WYG_039-19a>¶
過也¶
江鄰幾墓誌銘　雅潔不煩濫¶
君于治人(至/)冀以感悟　用之不盡故僅舉其畧著書¶
則所由以改官者神告一篇為當時切務故提出另説¶
黄夢升墓誌銘尤以文章意氣自豪　通篇以此四字¶
為眼目¶
張子野墓誌銘　此又一張子野非張三影也¶
然雖洛人至今皆以為無嚮時之盛　此句剔得好¶
<pb:KR3j0076_WYG_039-19b>¶
初在洛時(至/)可哀也已　摹儗馬少監誌¶
尹師魯墓誌銘　謹嚴而凄婉　師魯誌外子美誌為¶
勝¶
又欲訓土兵代戍卒以減邊用為禦戎長久之䇿　意¶
所謂息戍者不外乎此¶
家無餘貲　此句兼寓不辨之辨¶
銘詞非公自言之固未易窺其用意之深如此也¶
孫明復先生墓誌銘　如此古雅峻潔何必減班孟堅¶
<pb:KR3j0076_WYG_039-20a>¶
　勝徂徠文¶
李丞相廸將以其弟之女妻之(至/)而李丞相孔給事亦¶
以此見稱于士大夫　學史記極生動¶
先生治春秋不惑傳注　首尾以治春秋為結搆¶
南陽縣君謝氏墓誌銘　此非歐公得意之作¶
長夀縣太君李氏墓誌銘　不作可¶
書其子孫之衆五句　他墓誌孫不書故自發明變例¶
渤海縣太君髙氏墓碣見其鬢髪垂白(至/)皆頴發而秀¶
<pb:KR3j0076_WYG_039-20b>¶
好　太涉摹儗¶
北海郡君王氏墓誌銘　女子又早亡故不得不寫虛¶
景¶
于是娶其女弟以為繼室　言繼室則非夫人歐公似¶
讀左傳不熟蘇文忠富公神道碑亦誤¶
石曼卿墓表幽燕俗勁武(至/)而不知其才之有以用也¶
　長史云先總提一段¶
曼卿少舉進士不第(至/)還為校理　長史云先總敘平¶
<pb:KR3j0076_WYG_039-21a>¶
生皆略而不詳¶
莊獻明肅太后臨朝(至/)則人人皆勝兵也　長史云此¶
乃表其大者¶
其視世事蔑若不足為(至/)稱其意氣　長史云應起處¶
一段¶
其施設之方三句　其所負者大¶
退而質其生平趣舍大節無一悖于理者　其自顧也¶
重¶
<pb:KR3j0076_WYG_039-21b>¶
及可否天下是非善惡當其意者無幾人　此與世難¶
合¶
官其一子使祿其家　長史云亦與起處照應¶
太常博士周君墓表有篤行君子曰周君者(至/)故吾于¶
周君有所取也　發端太冗¶
胡先生墓表　極鄭重而又不失于夸大此歐公之文¶
所以情味獨至也¶
其在湖州之學(至/)取旁官署以為學舍　長史云詳敘¶
<pb:KR3j0076_WYG_039-22a>¶
湖學太學兩節乃是表其大者¶
其言談舉止(至/)不問可知為胡公也　文氣一收束¶
先生初以白衣見天子論樂(至/)又以太常博士致仕¶
長史云然後總敘平生俱畧而不詳　論樂只輕敘¶
遂居湖學廼居太學仍居太學此三句是眼目¶
東歸之日(至/)路人嗟歎以為榮　長史云亦是收束¶
其世次官邑三句　長史云俱畧而不詳此是墓表之¶
體¶
<pb:KR3j0076_WYG_039-22b>¶
瀧岡阡表　孔樷載孔子曰古之聽訟者惡其意不惡¶
其人求所以生之不得其所以生乃刑之君必與衆共¶
焉愛民而重棄之也今之聽訟者不惡其意而惡其人¶
求所以殺是反古之道也歐公所述崇公之言全本于¶
此¶
自吾為汝家婦(至/)然知汝父之必將有後也　先虛提¶
四句歐文往往如此¶
回顧乳者劍汝而立于旁　劍今本作抱按抱字是不¶
<pb:KR3j0076_WYG_039-23a>¶
知者妄改鄭氏曲禮注劍謂挾之于旁洪容齋隨筆五¶
卷辨之甚明¶
于是小子修泣而言曰　遥接有待句¶
而幸全大節不辱其先者　韓吏部行狀幸不至失大¶
節以下見先人可謂榮矣公蓋本此語¶
集賢校理丁君墓表　鹿門云丁元珍失守端州一節¶
生平瑕指處歐陽公曲意摹畫以覆之按曾子固政要¶
䇿云宋興既歛兵于内盜賊輒發而州郡無守備急則¶
<pb:KR3j0076_WYG_039-23b>¶
吏走匿自存天子常薄吏罪而言事者以為適然故盜¶
賊起輒轉劫數百千里非天子自出兵徃徃不能格由¶
此觀之此文蓋適得其平非曲為解也不可以明制有¶
衛所之兵有城守之責議論前人文字¶
祭蘇子美文　激昂¶
祭梅聖俞文　真至¶
祭石曼卿文　儗柳子祭呂化先文　無味不知人何¶
以多好之¶
<pb:KR3j0076_WYG_039-24a>¶
祭丁學士文　施之元珍亦過情¶
是皆生則狐鼠死為狗彘　太劇傷雅¶
秋聲賦　雖非楚人之辭然于體物自工至後乃推論¶
人事初非純用議論也譏之者只是不識公于文章變¶
而不失其正爾¶
異哉初淅瀝以蕭颯(至/)胡為而來哉　先賦聲¶
又如赴敵之兵　與後殺字相映¶
四無人聲　人聲二字上顧赴敵下為在樂一段起本¶
<pb:KR3j0076_WYG_039-24b>¶
蓋夫秋之為狀也(至/)乃其一氣之餘烈　此賦秋¶
故其為聲也　合到聲字¶
亦何恨乎秋聲　反結悲哉句¶
但聞四壁蟲聲唧唧　以細聲結　韓子云以蟲鳴秋¶
結仍渾成該括¶
怪竹辯　頗似論衡無一結則為小兒語矣　欒城云¶
歐公碑版今世第一怪竹辨乃甚無謂非所以示後世¶
論尹師魯墓誌意謂舉世無可告語(至/)詩人之意也¶
<pb:KR3j0076_WYG_039-25a>¶
銘詞非公自言固不能遽得之也總之古人文章其來¶
源甚逺非深考六藝未足以知其深處¶
不辨師魯以非罪(至/)自然知非罪矣　其祭師魯文已¶
極言其寃矣此亦在可以互見之例也¶
則前有穆修鄭條輩　厚齋云條蜀人自號金斗先生¶
名其文金斗集¶
及有宋先達甚多　如栁開孫僅皆學韓開之徒又有¶
張景也¶
<pb:KR3j0076_WYG_039-25b>¶
記舊本韓文後則喟然歎曰(至/)以償其素志　立志之¶
始亦志乎久而已矣　應素志¶
故予之仕(至/)而所學者宜然也　昌黎云非其文之好¶
好其道焉爾公亦謂吾所謂文必與道俱此五語者學¶
韓之本也¶
韓氏之文之道萬世所共尊　暗收久字¶
讀李翺文　此文免不得學陋心粗四字¶
此中庸之義疏爾　中庸言致中和而習之欲滅情以¶
<pb:KR3j0076_WYG_039-26a>¶
復性正墮于佛氏之説而與中庸相反以是為中庸之¶
義疏亦歐公知言者淺也¶
恨翺不生于今　透出一今字已為後半地¶
况廼翺一時人有道而能文者(至/)則不復云矣　此數¶
語過于抑揚遂似此賦後半公未之見者無論李非韓¶
匹也宋人文字中大病皆自公開之¶
然翺幸不生今時四句　此是作文主意借河北以比¶
遼夏也¶
<pb:KR3j0076_WYG_039-26b>¶
可歎也夫　與前兩歎字呼應收住¶
書梅聖俞稿後　儗送孟東野序　詩本出于樂但後¶
半于和字無所發明不若昌黎所謂鳴其盛鳴其衰説¶
得有分曉也¶
　¶
　¶
　¶
　義門讀書記卷三十九¶
